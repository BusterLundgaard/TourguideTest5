<!DOCTYPE html>


    <h3>Tredje innovation: "Stokastiske variabler" og deres mindset</h3>

    <p class="t">
    Lad os på denne side introducere et <i>mindset</i> (grindset?),
    der kan hjælpe os med visse sandsynlighedsopgaver. 
    Der er intet reelt nyt her, du ikke kunne regne før, men 
    dette tankesæt er hyppigt brugbart, og bliver ofte
    brugt af andre, når de kommunikerer deres resultater og ideer inden for sandsynlighed. 
    </p>
    <p class="t">
    Idéen er, at vi ikke længere skal tænke over et 
    "rum af mange <br> muligheder" _(S_)
    _($S_{\text{to terninger}} =  
    \begin{Bmatrix}
    2 & 3 & 4 & 5 & 6 & 7 \\
    3 & 4 & 5 & 6 & 7 & 8 \\
    4 & 5 & 6 & 7 & 8 & 9 \\
    5 & 6 & 7 & 8 & 9 & 10 \\
    6 & 7 & 8 & 9 & 10 & 11 \\
    7 & 8 & 9 & 10 & 11 & 12 \\
    \end{Bmatrix} 
    _)
    ... men i stedet tænke over en <i>kvantitet</i> hvis værdi til
    en vis grad er tilfældig. Det kunne være summen af øjnene på to terninger, 
    antal gange du slår plat med en mønt i træk, hvor mange basketball skud
    du rammer ud af _(10_), højden på en tilfældig udvalgt studerende
    fra din klasse, hvor mange æbler der falder ned fra dit træ på en dag osv. 
    De her kvantiteter kan vi se som en slags <i>variabler</i> _(X_). 
    Ligesom normale variabler kan de skifte mellem flere værdier, men disse 
    variabler skifter med et niveau af tilfældighed. De kaldes derfor
    <i>tilfældige variabler</i> - eller det mere videnskabelige begreb
    <i>stokastiske variabler</i>. 
    </p>
    <p class="t">
    Sig at _(Y_) er en stokastisk variable, og at:
    _($Y=\text{sum af øjnene på tre terninger}_)
    I en tidligere opgave blev vi spurgt: 
    </p>
    <p class="t">
    <i>Du slår _(3_) terninger. Hvad er chancen for, at deres sum er over _(13_)?</i>
    </p>
    <p class="t">
    Det kan nu formuleres som:
    _($P(Y \gt 13)_)
    Med andre ord: Hvad er chancen for at _(Y_) er over _(13_)?
    </p>
    <p class="t">
    _(Y_) tager værdier mellem _(1+1+1=3_) og 
    _(6+6+6=18_). Det kunne formuleres som:
    _($Y \in [3, 18]_)
    _(P(Y \gt 13)_) kan regnes som:
    _($P(Y=14)+P(Y=15)+P(Y=16)+P(Y=17)+P(Y=18)_)
    Og det er præcis hvad vi gjorde i opgaven. Vi så (med lidt arbejde) at
    _($\begin{eqnarray}
    && P(Y=14) = 15/216  \\
    && P(Y=15) = 10/216 \\
    && P(Y=16) = 6/216 \\
    && P(Y=17) = 3/216 \\ 
    && P(Y=18) = 1/216
    \end{eqnarray}_)
    ... og lagde dem alle sammen til sidst som:
    _($\frac{15+10+6+3+1}{216} = 0.162_)
    Jeg snyder en smule her: Vi regnede aldrig de individuelle
    sandsynligheder, da alle alligevel var divideret med _(216_). 
    Vores kære stokastiske variabler har ikke som sådan gjort opgaven
    lettere rent beregningsmæssigt, men man må alligevel erkende, at 
    de gav et bedre overblik, og fungerede som et effektivt kommunikationsværktøj. 
    </p>
    <p class="t">
    Lad os se på endnu et eksempel. En tidligere opgave spurgte os: 
    </p>
    <p class="t">
    <i>Hvad er chancen for, at du over 6 gange i streg 
    kaster en mønt der lander på plat?</i>
    </p>
    <p class="t">
    Her er det nok logisk at definere den stokastiske variable _(X_) hvor:
    _($X=\text{Antal gange du slår plat i træk før du rammer krone}_)
    Vi skal regne:
    _($P(X \gt 6) = P(X \ge 7)_)
    Det kan let ses, at _(X \in [0, \infty]_). Derfor ved vi, at
    _($P(X \in [0, 6]) + P(X \ge 7) = 1_)
    ... hvorfra det let kan ses at:
    _($P(X \ge 7) = 1 - P(X \in [0, 6])_)
    Nu skal vi bare regne:
    _($P(X=0) + P(X=1) + P(X=2) + \dots P(X=6)_)
    _(P(X=k)_) svarer til at slå plat _(k_) gange og så krone.
    Det er _(k+1_) selvstændige begivenheder med sandsynligheden 
    _(0.5_), så:
    _($P(X=k)=0.5^{k+1}_)
    Derfor er _( P(X \in [0, 6])_) lig
    _($\sum_{i=0}^{6} 0.5^{i+1} = 0.99219_)
    ... og til sidst får vi 
    _($P(X \ge 7) = 1-0.99219 = 0.0078099_)
    Beregninger er igen de samme, men det var nemmere at gå til og forklare med stokastiske variabler. 
    </p>
    <p class="t">
    Det er super simpelt at visualisere en stokastisk variabel. Vi plotter bare dens værdier
    og associerede sandsynligheder:
    </p>
    <img class='SpicBXL' style='width:70%' src='../../../Assets/Chapter3\Sandsyndlighed og kombinatorik\BinomialDistribution1.png'> 
    <p class="t">
    Her ses det basketball-eksempel vi så tidligere. Et andet eksempel kunne være øjnene på
    _(2_) terninger:  
    </p>
    <img class='SpicBXL' style='width:83%' src='../../../Assets/Chapter3\Sandsyndlighed og kombinatorik\Stokastisk\To terninger.png'> 
    <p class="t">
    Man kan studere en masse egenskaber omkring sådan en given stokastisk variable og
    dens fordeling. Største og mindste værdi? Værdi med højest hyppighed? 
    Gennemsnit? Hvor udspredt eller koncentreret er sandsynlighederne omkring ét punkt? 
    Det er idéer, vi slet ikke ville have tænkt over uden dette mindset. 
    </p>
    <p class="t">
    Det kan også være interresant og brugbart at <i>sammenligne</i> stokastiske variabler. 
    Hvis
    _($\begin{eqnarray}
    && X = \text{Øjne på én terning} \\
    && Y = \text{Øjne på tre terninger}
    \end{eqnarray}_)
    ... så kan vi måske-
    </p>

    <q-stion 1="16" 2="1" customWidth="540">
    - regne:
    _($P(X \gt Y)_)
    <br></q-stion>
    <answer-box customWidth="540">
    _(X \in [1,6]_) og _(Y \in [3, 18]_). Derfor gælder _(X \gt Y_) kun i få bestemte tilfælde:
    _($\begin{eqnarray}
    && X = 4, Y = 3 \\
    && X = 5, Y \in [3, 4] \\
    && X = 6, Y \in [3, 5]
    \end{eqnarray}_)      
    Så vi skal regne:
    _($\begin{eqnarray}
    && P(X=4)*\Bigl(P(Y=3)\Bigr) \, + \\ 
    && P(X=5)*\Bigl(P(Y=3) + P(Y=4) \Bigr) \, + \\
    && P(X=6)*\Bigl(P(Y=3) + P(Y=4) + P(Y=5) \Bigr)
    \end{eqnarray}_)
    Det siger selv, at chancen for både _(X=4_), _(X=5_) og _(X=6_) er _(1/6_).
    Chancen for _(Y=3_) er tydeligvis _(1/6^3 = 0.004629_). 
    Ved _(Y=4_) er den _(3/6^3 = 0.01388_) og ved 
    _(Y=5_) kan vi regne
    _($\frac{\VeC[5+2,2]}{6^3} = 0.09722_)
    Alt i alt fås:
    _($\frac{0.004629+(0.004629+0.01388)+(0.004629+0.01388+0.09722)}{6}_)
    Det kan regnes til _(0.0231445_), så en chance på 
    lidt over 2% 
    <br><br></answer-box>

    <!--  -->

    <p class="t">
    Sig vi har en stokastiske variable _(X_) over vægten på en tilfældigt udvalgt
    elev i din klasse. 
    Forskellige mulige kropsvægte har
    forskellige sandsynligheder. Der vil nok være markant større chance for, at man
    vejede _(60kg_) end _(260kg_). Forskellen på det her eksempel og de tidligere er, at
    det nok er et, man ville lave <i>kontinuert</i>. 
    Det er ikke den del af sandsynlighed
    vi fokuserer på i dette afsnit, men helt essentielt kan vi sige, at man 
    ved <i>kontinuert</i> sandsynlighed fokuserer på <i>intervaller</i> i stedet for 
    <i>individuelle, enkelte, specifikke værdier</i>. Det giver super meget mening, når man
    tænker over situationen: Der er ikke særlig mange personer i klassen (måske _(30_)), men
    vildt mange værdier til den stokastiske variable. Hvis vi tager decimaltal med
    er der teoretisk set <i>uendelig</i> mange værdier. Vores graf ville være ubrugelig:
    </p>
    <img class='SpicBXL' style='width:160%; margin-left: -30%' src='../../../Assets/Chapter3\Sandsyndlighed og kombinatorik\Stokastisk\Kropsvægt.png'>  
    <p class="t">
    Der er _(30_) elever, så hver værdi på den stokastiske variabel har enten en chance 
    på _(1/30_) eller _(0_). Det er fordi, at chancen for at to elever vejer <i>præcist</i> det samme,
    hvis vores variable er uendelig præcis, er forsvindende lille. 
    Vægtene uden associerede elever får sandsynligheden _(0_). 
    Selv hvis vi begrænsede os 
    til kun hele tal, ville chancen stadig være lille, og grafen stadig ret ubrugelig. 
    </p>
    <p class="t">
    I alt ærlighed er grafikken ikke <i>helt</i> ubruglig: Vi kan se, at der er langt flere
    _(1/30_) værdier <i>omkring</i> _(60kg_), og at chancen for de "slags" værdier derfor må være
    ret stor. Men her bruger jeg ordet "slags": Jeg taler om flere værdier samtidig. Det vi gør
    er derfor at se på <i>intervaller</i>. Hvad er chancen for, at nogen vejer mellem _(0_) og _(10_) kg?
    Mellem _(10_) og _(20_)? _(30_) og _(40_), _(40_) og _(50_), _(50_) og _(60_) osv. Det giver os
    følgende diagram: 
    </p>
    <img class='SpicXL' style='width:95%' src='../../../Assets/Chapter3\Sandsyndlighed og kombinatorik\Histogram.png'> 
    <p class="t">
    I kontinuert sandsynlighed arbejder man med, at regne sandsynligheden
    på givne <i>intervaller</i> _([a, b]_) i stedet for enkelte værdier.
    Det undersøger vi ikke i dette afsnit, da vi fokuserer på diskrete variabler. 
    </p>
    <p class="cent">*</p>
    <p class="t">
    De næste par opgaver træner dig i at bruge dette mindset med stokastiske variabler.  
    </p>

    <q-stion 1="16" 2="2">
    Du spiller et racer-spil der handler om at få flest points.
    Man kan vælge to veje: Den sikre vej og den risky vej. Den sikre
    vej giver dig <i>altid</i> _(3_) points. Den risky vej giver dig 
    _(5_) points, men kun _(60_)% af tiden. Den resterende _(40_)% af tiden giver den dig 
    _(0_) points. Hvis man kører _(10_) runder, er det så bedst at tage
    den risky eller sikre vej?
    <br><br></q-stion>
    <answer-box>
    Antag at vi vælger den <i>risky</i> vej, og at vores modspiller vælger den sikre. 
    Vores modspiller 
    vil <i>altid</i> få _(3*10=_)  _(30_) points. Vi skal derfor 
    finde ud af, om chancen for 
    at den risky vej får over eller lig _(30_) points er lavere eller højere end _(50_)%. Vi kan se på
    den risky vej som en stokastisk variabel
    _($X=\text{Antal points med risky vej efter } 10 \text{ runder} _)
    _(X_) går opad i trin af _(5_), med den laveste værdi _(5*0=0_) og 
    den højeste _(5*10=50_). Over eller lig _(30_) svarer til 
    success med den risky vej _(30/5=6_) af runderne. Lad os 
    i stedet definere:
    _($Y=\text{Antal runder ud af } 10 \text{ hvor den risky rute virker}_)
    _(Y \in [0, 10]_) og vi leder efter _(P(Y \ge 6)_), ergo:
    _($P(Y=6)+P(Y=7)+P(Y=8)+P(Y=9)+P(Y=10)_)
    Hvis _(Y=k_) har man success i _(k_) ud af _(10_) runder.
    Chancen er _(0.6^k*0.4^{10-k}_), og det kan ske på _(10_)-choose-_(k_)
    måder, så:
    _($P(Y=k) = \VeC[10, k]*0.6^k*0.4^{10-k}_)
    Nu regner vi:
    _($\sum_{k=6}^{10} \VeC[10, k]*0.6^k*0.4^{10-k} = 0.633_)
    Voila! Det er større end _(0.6_), så det er bedre at tage den risky vej - carpe diem! 
    <br><br></answer-box>

    <!--  -->

    <q-stion 1="16" 2="3">
    På et træ hænger _(7_) æbler. Sig at der hver dag kan falde _(1_) æble ned, og 
    at chancen for, at det sker er _(0.4_). Der er desværre også en irriterende fugl, der nogle
    gange spiser af æblerne. Sig at den kan spise _(1_) æble per dag, og 
    at chancen for den gør det, er _(0.1_). Hvad er chancen for, at alle _(7_) æbler
    falder ned, før fuglen har spist nogen? 
    <p class="t">
    <i>Vigtigt</i>: Du er nødt til at <i>approximere</i> et svar til denne opgave, og 
    du er nødt til at bruge Geogebra. Lidt en spoiler, men du får nok brug for _(Sum_)-funktionen.
    Jeg minder dig også lige om at _(\Vec[n,k]_) i Geogebra er _(\text{nCr}(n,k)_). 
    </p>
    <p class="t">
    Denne opgave er ret tricky! 
    </p>
    <br></q-stion>
    <answer-box>
    Kan vi modellere situationen med stokastiske variabler? 
    Jeg tænker umiddelbart, at
    _($\begin{eqnarray}
    && X = \text{Dagen hvor det sidste æble falder ned} \\
    && Y = \text{Dagen hvor fuglen spiser dens første æble}
    \end{eqnarray}_)
    I så fald skal vi regne:
    _($P(Y \gt X)_)
    Det udfordrende ved denne situation er, at 
    _(X \in [7, \infty]_) og _(Y \in [1, \infty]_).
    Det kan tage potentielt <i>uendeligt</i> lang tid, før alle
    frugter er faldet, eller før fuglen spiser dens første; Chancen
    er bare meget lille. Vi er nødt til at regne
    _($\begin{eqnarray}
    && P(X=7)*P(Y \gt 7) \, + \\
    && P(X=8)*P(Y \gt 8) \, + \\
    && P(X=9)*P(Y \gt 9) \, + \\
    && \vdots \,  \\ 
    \end{eqnarray}_)
    ... frem mod uendelighed! 
    <p class="t">
    Måske kan vi ikke få et præcist svar, men
    vi kan let <i>approximere</i>. Hvert led
    i den uendelig sum bliver hurtigt mindre end det tidligere, så
    bare de første 100 led eller mindre ville give os en sum, der var præcis op til
    <i>mange</i> cifre. Geogebra kan let regne tusindvis af led, så længe vi 
    finder en formel for _(P(X=k)*P(X \gt k)_)!
    </p>
    <p class="t">
    Antag at det tager _(k_) dage, før _(7_) æbler er faldet ned.
    Det kan ske på _(k_)-choose-_(7_) måder, og hver gang er
    chancen _(0.4^7*0.6^{k-7}_), da der er _(7_) dage, hvor
    der falder æbler og _(k-7_) hvor der ikke falder æbler. 
    Alt i alt:
    _($P(X=k)=\VeC[k,7]*0.4^7*0.6^{k-7}_)
    _(P(Y \gt k)_) <i>kunne</i> vi finde som
    _($P(Y = k+1) + P(Y=k+2) + P(Y=k+3) + \dots P(Y=\infty)_)
    ... men vi kunne også lave et langt simplere argument:
    Hvis det tager <i>længere</i> end _(k_) dage før fuglen har spist
    et æble, har den ikke spist noget æble de første _(k_) dage.
    Det er det eneste, der behøver gælde, og 
    dets sandsynlighed kan let regnes som _((1-0.1)^k_). Ergo:
    _($P(Y \gt k) = 0.9^k_)
    Endeligt ser vi at:
    _($P(Y \gt X) = \sum_{k=7}^{\infty} \VeC[k,7]*0.4^7*0.6^{k-7}*0.9^k_)
    De første omtrent _(50_) led kan regnes i Geogebra som:
    _($\text{Sum}(\text{nCr}(k,7)*0.4^7*0.6^{k-7}*0.9^k, k, 7, 50)_)
    Resultatet er:
    _($0.3908902625878_)
    Dette er <i>meget</i> præcist, da samme sum evalueret op til 
    _(1000_) led giver:
    _($0.3908898601745_)
    De fire første cifre er identiske, og det femte fejler med
    kun _(1_). 
    </p>
    <br></answer-box>

    <!--  --> 

    <q-stion 1="16" 2="4">
    Du spiller et brætspil hvor du hver runde kaster én _(6_)-siddet 
    terning, der  
    bestemmer hvor langt du rykker fremad. 
    Du vil meget gerne lande på felt _(11_), for at få en kæmpe penge-bonus.
    Du står lige nu på start, også kendt som felt _(0_). Brætspillet
    er cirkulært og går rundt i ring. 
    <p class="t">
    Hvad er chancen for, at du lander på bonusfeltet, før du kommer tilbage til start? 
    Den her er også tricky!
    </p>
    <br></q-stion>
    <answer-box>
    Hmm. Det <i>kunne</i> tage dig kun _(2_) slag før du landede på felt _(11_), 
    men du kunne også blive ved for evigt! Sig:
    _($X=\text{Antal slag før du rammer felt } 11_)
    Vi er ikke informeret om det totale antal felter 
    på pladen, før man rammer start igen, men
    det har vi heller ikke brug for. Vi skal bare regne:
    _($P(X \le 11)_)
    ... eftersom _(11_) er det maksimale antal slag med en _(6_)-siddet
    terning man kan slå, før man rammer felt _(11_). 
    Det er intet problem, at vi ikke kan regne nogen
    sandsynligheder hvis _(X_) er større! 
    <p class="t">
    Lad os regne _(P(X=5)_) som eksempel. Her slår vi med fem terninger
    før vi er _(11_) fremme. Det svarer til:
    _($x_1+x_2+x_3+x_4+x_5 = 11_)
    Sådanne problemer har vi løst flere gange før. Vi minusser
    for det første med _(1+1+1+1+1=5_), da den mindste værdi på alle
    _(x_) er _(1_):
    _($u_1+u_2+u_3+u_4+u_5=11-5, \, \, u_1, u_2, u_3, u_4, u_5 \ge 1_)
    Det totale antal løsninger til denne ligning, <i>inklusiv</i> dem hvor
    nogle _(u_) er større end _(6_), er:
    _($\VeC[11-5+(5-1),5-1] = \VeC[10,4] = 210_)
    Vi skal fjerne de falske løsninger, men det er relativt nemt i dette
    tilfælde. Kun _(1_) terning af gangen kan være højere end
    _(6_), da _(6+6 \gt 11_). Hvis det f.eks er _(u_1_), finder vi
    antallet af falske løsninger gennem:
    _($(7+u_1)+u_2+u_3+u_4+u_5 = 11-4_)
    Ergo:
    _($\VeC[11-7-4+(5-1), 5-1] = \VeC[4,4] = 1_)
    Alle _(5_) terninger kan potentielt være større end _(6_), så vi siger:
    _($210 - 5*1=205_)
    Lad os nu generalisere til _(k_) terninger. Det samlede antal løsninger
    inklusiv de falske er:
    _($\VeC[11-k+(k-1), k-1] = \VeC[10,k-1]_)
    De falske løsninger kan tælles gennem:
    _($k*\VeC[11-7-(k-1)+(k-1), k-1] = k*\VeC[4,k-1]_)
    Så:
    _($P(X=k) = \frac{\VeC[10,k-1]-k*\VeC[4,k-1]}{6^k}_)
    Nu tæller vi det hele op fra _(2_) slag til _(11_)
    _($\text{Sum}\left( (\text{nCr}(10, i-1) - i*\text{nCr}(4, i-1))/6^i, i, 2, 11 \right)_)
    ... og får:
    _($0.2934_)
    Voila! En chance på cirka _(30_)%. 
    </p>
    <br></answer-box>






