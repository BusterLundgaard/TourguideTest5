<!DOCTYPE html>


    <h2>Lad os tænke over <i>tidslinjer</i></h2>
    <p class="t">
    Vi har indtil videre arbejdet med:
    _($\frac{\text{Antal måder det kan ske på}}{\text{Samlet antal af mulige ting der kan ske}}_)
    Vi har talt en masse <i>muligheder</i> i diverse kontekster, 
    men ofte er det bedre rent konceptuelt at tænke over
    <i>tidslinjer</i>. Det har vi gjort en smule allerede.
    Vi skitserede bl.a. alle de mulige tidslinjer, hvis vi fordelte fire frugter:
    </p>

    <img class='SpicXL' style='width:70%;' src='../../../Assets/Chapter3\Sandsyndlighed og kombinatorik\FrugtChoice.png'> 

    <p class="t">
    På denne side vil vi se på et problem, hvor det er helt essentielt
    at tænke over <i>tidslinjer</i> i stedet for <i>antal muligheder</i>.
    Problemet er i sig selv ikke
    særlig vigtigt, men spillede en betydningsfuld rolle i udviklingen af 
    sandsynlighedsteori, som vi kender det idag:
    "Problem of the points".    
    </p>
    <p class="t">
    Idéen er meget simpel: To personer spiller plat eller krone. Man får
    _(1_) point hver rigtigt gæt, og personen, der først får, sig, _(12_) points,
    vinder pengene. Af en eller anden årsag stopper spillet pludselig
    abrupt. Hvad gør i nu med pengene? I <i>kunne</i> fordele
    dem lige, men den ene spiller har fået _(8_) points, og den anden kun _(2_). 
    Hun/han burde vel også få en større procentdel af pengene? Spørgsmålet er så:
    </p>
    <p class="cent">
        <i>Hvis</i> spillet fortsætter, hvor stor
        er chancen for at spiller _(1_) vinder? 
    </p>
    <p class="t">
    Det er et relativt tricky spørgsmål, men en meget smart løsning. 
    </p>
    <p class="t">
    Vi vælger først og fremmest, at se på
    hvor mange points spillerne <i>mangler</i> for 
    at vinde, ikke hvor mange de <i>har</i>.  
    I den aller simpleste situation mangler begge spillere èt point. Her
    er der tydeligvis kun to muligheder: 
    Spiller 1 får et point og vinder eller spiller 2 får et point og vinder.
    Begge muligheder har lige stor sandsynlighed, og i kun _(1_) af mulighederne
    vinder spiler _(1_). Derfor kan sandsynligheden regnes som:
    _($\frac{\text{Antal måder det kan ske på}}{\text{Samlet antal af mulige ting der kan ske}} = \frac{1}{2} = 0.5_)
    Så hver spiller får halvdelen af pengene. Jeg lægger her fokus på, at
    denne "fundamentale formel" vi har brugt indtil videre <i>kræver</i>, at hver
    "mulighed" / hver "tidslinje" har lige stor sandsynlighed for at ske. Det
    er ikke altid tilfældet: Sig f.eks. at spiller _(1_) mangler _(1_) point
    og spiller _(2_) mangler _(2_) points: 
    </p>
    <img class='Spic' style='width:30%' src='../../../Assets/Chapter3\Sandsyndlighed og kombinatorik\ProblemOfPoints1.png'> 
    <p class="t">
    I denne visualisering af tidslinjerne symboliserer et ryk til venstre, at 
    spiller 1 får et point, og et ryk til højre at spiller 2 får et point. 
    I parenteserne står der, hvor mange points henholdsvis spiller 1 og 2 mangler. 
    </p>
    <p class="t">
    Der er tydeligvis _(3_) mulige tidslinjer, og spiller 1 vinder i _(2_) af dem.
    Chancen er dog <i>ikke</i> lig
    _($\frac{2}{3}_)
    Fordi nogen tidslinjer har større sandsynligheder end andre! Den første
    sandsynlighed _((0, 2)_) har en _(0.5_) chance, og de to
    andre har en _(0.5*0.5=0.25_) chance. Den er dobbelt så sandsynlig, så
    den burde også tælle som "2 muligheder". Nu har vi altså i alt 
    _(2+2=_) _(4_) muligheder med lige stor chance, og spiller _(1_) vinder i _(2+1=_) _(3_) af dem.
    Chancen er derfor:
    _($\frac{3}{4} = 0.75_)
    Det her lille trick med at dobbelt-tælle _((0, 2)_) kan visualiseres på
    en rigtig god måde: 
    </p>
    <img class='Spic' style='width:40%' src='../../../Assets/Chapter3\Sandsyndlighed og kombinatorik\ProblemOfPoints2.png'> 
    <p class="t">
    Sådan her kan man bare "tælle" det aller nederste lag på
    dette "træ over tidslinjer" og se, hvor mange gange en bestemt spiller vinder. 
    Det kan også meget let generaliseres:
    </p>
    <img class='Spic' style='width:160%; margin-left:-30%;' src='../../../Assets/Chapter3\Sandsyndlighed og kombinatorik\ProblemOfPoints3.png'> 
    <p class="t">
    Her mangler spiller 1 _(3_) points og spiller 2 _(2_) points. Bemærk, at 
    tidslinje _(b_) har dobbelt så stor chance som tidslinje _(a_), og 
    det passer perfekt til, at den bliver gentaget to gange på det nederste lag. 
    Tidslinje _(c_) har dobbelt så stor chance som _(b_), og den bliver gentaget
    _(2*2=4_) gange på det sidste lag, hvilket også passer. 
    </p>
    <p class="t">
    Vi kan let tælle, at spiller 2 vinder i _(11_) af mulighederne på 
    det endelige lag, og at der er _(2^4=16_) samlede muligheder. 
    Spiller 2's sandsynlighed er derfor:
    _($\frac{11}{16} = 0.6875_)
    Her tegnede vi faktisk hele pyramiden og talte, men det er en meget
    langsom og besværlig proces. Lad os generalisere og forsøge 
    at tælle det med matematik. Sig at spiller 1 mangler _(s_) points, og
    spiller 2 mangler _(r_). Det første vi nok burde beregne
    er, hvor mange "lag" _(n_) vores pyramide af tidslinjer har. Det
    svarer til, at regne den længst mulige runde, hvilket er når 
    èn spiller vinder og den anden kun har _(1_) point tilbage. Man kan let
    se, at det tager _(r+s-1_) runder, så det er vores _(n_). 
    Derfor er det totale antal muligheder lig:
    _($2^{r+s-1}_)
    På vores "træ" skal der laves _(r+s-1_) "valg". Spiller 1 vinder
    hvis han/hun får mellem _(s_) og _(r+s-1_) "valg". Nu kan vi let dele det op:
    På hvor mange måder kan spiller 1 få _(s_) valg? _(s+1_) valg? _(s+2_) valg osv. 
    _(s_) valg kan tydeligvis ske på
    _($\VeC[r+s-1, s]_)
    ... forskellige måder, da vi jo egentlig spørger: "På hvor mange måder
    kan vi udvælge _(s_) steder på vores _(r+s-1_) lange træ hvor spiller
    1 gætter rigtigt?". Det passer også til eksemplet hvor spiller
    1 manglede _(3_) points og spiller 2 manglede _(2_). Mængden af 
    muligheder hvor vi har gået til venstre _(3_) gange er:
    _($\VeC[3+2-1, 3] = \VeC[4, 3] = \frac{4*3*2}{3!} = 4_)
    Hvilket du også kan se passer på billedet:
    </p>
    <img class='Spic' style='width:160%; margin-left:-30%;' src='../../../Assets/Chapter3\Sandsyndlighed og kombinatorik\ProblemOfPoints4.png'> 
    <p class="t">
    Spiller 1 kan også vinde hvis de får _(4_) rigtige "valg", hvilke
    svarer til _(4_)-choose-_(4_) som er lig _(1_):
    </p>
    <img class='Spic' style='width:160%; margin-left:-30%;' src='../../../Assets/Chapter3\Sandsyndlighed og kombinatorik\ProblemOfPoints5.png'> 
    <p class="t">
    Alt i alt:
    _($\frac{\VeC[4,3] + \VeC[4,4]}{2^4} = \frac{4+1}{16} = \frac{5}{16} = 0.3125_)
    _(1-0.3125=0.6875_), så det virker sgu!
    </p>
    <p class="t">
    Mere generelt ser vi at 
    spiller _(1_)'s chance for at vinde er: 
    _($\frac{\VeC[r+s-1, s] + \VeC[r+s-1, s+1] + \VeC[r+s-1, s+2] + \, \dots \, \VeC[r+s-1, r+s-2] + \VeC[r+s-1, r+s-1]}{2^{r+s-1}}_)
    Voila! Vi har en formel! 
    Hvis vi f.eks. har et spil hvor spiller 1 mangler _(4_) points 
    og spiller 2 mangler _(6_), har spiller 1 en chance på:
    _($\frac{\VeC[9, 4] + \VeC[9, 5] + \VeC[9, 6] + \VeC[9, 7] + \VeC[9, 8] + \VeC[9, 9]}{2^{9}} = 0.74609_)
    Bum!
    </p>

    <q-stion 1="8" 2="1">
    To spillere kæmper plat-eller-krone om _(1300 \text{ skillinger}_). Den første spiller der får 
    _(8_) points vinder spillet. Efter _(7_) runder hvor spiller _(1_) gætter rigtigt
    _(4_) gange og spiller _(2_) gætter rigtigt _(3_) gange stopper spillet abrupt, da der går ild 
    i den kro de to spillere sidder ved. Hvordan skal pengene fordeles på mest fair vis? 
    <br><br></q-stion>
    <answer-box>
    Spiller 1 mangler _(4_) points, og spiller _(2_) mangler _(5_). _(4+5-1=8_), så chancen for at spiller
    1 vinder kan regnes som:
    _($\frac{\VeC[8,4] + \VeC[8,5] + \VeC[8, 6] + \VeC[8, 7] + \VeC[8, 8]}{2^8}_)
    Hvilket man kan regne giver:
    _($\frac{163}{256} = 0.636_)
    Så spiller 1 skal have
    _($0.636*1300 = 826.8 \text{ skillinger}_)
    ... og spiller 2 skal have
    _($1300 - 826.8 = 473.2 \text{ skillinger}_)
    Voila! 
    <br><br></answer-box>






