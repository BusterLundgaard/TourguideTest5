<!DOCTYPE html>


    <h4>Derangments</h4>
    <p class="t">
    Stirling tal er virkelig mest brugt i mellemregninger og i sammenhæng med mere teoretisk matematik (som <i>er</i> vigtigt).
    Jeg undskylder meget, men jeg kan simpelt hen ikke finde eller finde på en god <i>direkte</i> 
    anvendelse du kan øve dig på. 
    Et lignende og mere øjeblikkeligt brugbart koncept findes dog i form af <i>derangments</i>.
    </p>

    <p class="t">
    En derangments er en permutation, hvor alle elementer flytter sig hele tiden. 
    Følgende er <i>ikke</i> en derangement, fordi _(c_) konstant forbliver på sin plads:
    _($f((a,b,c,d))=(d,a,c,b)_) 
    Så vi leder efter permutationer hvor <i>alt</i> bliver rykket rundt <i>hele</i> tiden.
    </p>
    <p class="t" style="margin-bottom:35px;">
    Der er flere tidspunkter hvor vi kunne
    få lyst til at tælle derangments. Et ret konstrueret eksempel er spillekort:
    Hvis du blandede dine kort på hånden, hvad er så chancen for, at ingen endte samme
    sted som før? "Blandingen" er tydeligvis en permutation, 
    så den totale mængde udfald er _(7!_), hvis
    du har _(7_) kort på hånden, og mængden af udfald, der opfylder vores krav er derangment-antallet af 
    _(7_) elementer.  Et andet eksempel kunne være en træner, der 
    satte elever til at vurdere hinandens arbejde.
    Hver elev skal vurdere èn anden elevs arbejde, 
    og denne anden elev skal helst ikke <i>være dem selv</i>. 
    Chancen for at en helt tilfældig fordeling er ordentlig er:
    _($\frac{Derangments(\text{antal elever})}{(\text{antal elever})!}_)
    </p>

    <q-stion 1="7" 2="1">
    Find antallet af derangments for de første _(5_) tilfælde. Så ved _(1_) element, _(2_)
    elementer, _(3_) elementer, _(4_) elementer og _(5_) elementer
    <br><br></q-stion>
    <answer-box>
    Ved _(1_) element er der _(0_) mulige derangments, da der ikke er noget sted vi kan
    bevæge det første element hen til. Ved _(2_) elementer er der èn derangment:
    _($\{1,2\} \to \{2,1\} _)
    Lad os skrive den transformation som en cyklus i stedet. Det er nok 
    mere relevant i forhold til hvad vi har gang i:
    _($f: (1 \to 2)_)
    Ved _(3_) elementer er vi nødt til at have _(1_) _(3_)-lang cyklus. 
    Der er to mulige _(3_)-lange cyklusser: 
    _($\begin{eqnarray} 
    && (1 \to 2 \to 3) \\ 
    && (1 \to 3 \to 2) 
    \end{eqnarray} _)
    Så der er _(2_) derangments af _(3_) elementer. 
    <p class="t">
    Ved _(4_) har vi to muligheder: _(1_) _(4_)-lang cyklus, eller
    to _(2_)-lange cyklusser. Antallet af unikke _(4_)-lange cyklusser
    er bare _(3!_), da det giver antallet af måder, man kan bytte rundt på elementers rækkefølge
    i forhold til hinanden (uden nogen absolut position). Vi kan nemt udvælge 
    to _(2_)-lange cyklusser ved bare at vælge to elementer, der skal være sammen: De
    to resterende bliver også sat sammen.
    Alt i alt får vi
    _($3! + \VeC[4, 2]/2 = 9_) 
    Ved _(5_) elementer er der to muligheder: _(1_) _(5_)-lang cyklus, eller
    _(1_) _(3_)-lang og _(1_) _(2_)-lang. Der er tydeligvis _(4!_) mulige
    _(5_)-lange. Vi kan danne en _(3_)-lang og en _(2_)-lang ved at udvælge
    _(3_) af de _(5_) elementer: _(2_)-cyklussen bliver bare dannet automatisk
    ved at tage de resterende. For hver _(3_)-cyklus skal vi gange med _(2!=2_),    
    da man kan danne flere mulige _(3_)-lange cykluser med de udvalgte elementer.
    Alt i alt får vi:
    _($4! + \VeC[5, 3]*2 = 44_)
    Voila!
    </p>
    <p class="cent">
        *
    </p>
    <p class="t">
    Hvis du er nysgerrig, viser jeg i følgende video en alternativ strategi,
    vi også kunne have brugt: 
    </p>
    <video class='SpicB' style="width:95%;" controls>
        <source src='../../../Assets/Chapter3\Sandsyndlighed og kombinatorik\EtApproachTilDerangements.mp4' type='video/mp4'>
    </video>
    <p class="t">
    De næste opgaver kræver ikke at du har set denne video, hvis du ikke er interesseret. 
    </p>
    <br></answer-box>

    <!--  -->

    <q-stion 1="7" 2="2">
    Find en formel for derangments, der minder lidt om dem vi lavede tidligere med
    Pascals trekant og Stirling. 
    <p class="t">
    <i> Hint</i>: Tænk over hvordan du kan "bygge videre" på derangments
    af _((n-1)_) elementer for at få derangements af _(n_) elementer.
    Det virker ikke rigtig at bruge samme strategi som de to sidste gange, hvor vi 
    "fokuserede på første element"
    </p>
    <br></q-stion>
    <answer-box t="h">
    Sig at der var en bestemt derangment af _(5_) elementer med
    _(1_) _(3_)-lang og _(1_) _(2_)-lang cyklus.
    Jeg kunne sætte det nye _(6_)'te element ind 
    _(3_) forskellige steder i den første cyklus og _(2_) forskellige steder i den anden, så
    _(3+2=5_) i alt. Præcist samme trick kunne jeg gøre lige meget hvor mange 
    og hvor lange de forskellige cykluser var. Den her slags strategi 
    burde give mig en god del af svarene, men det giver mig ikke <i>alle</i>. Hvad mangler jeg? 
    <br><br></answer-box>
    <answer-box>
    Sig at _(D(n)_) er antallet af derangments for _(n_) elementer. Vi vil gerne på en
    eller anden måde beskrive _(D(n)_) i forhold til tidligere værdier som
    _(D(n-1)_) eller _(D(n-2)_). 
    <p class="t">
    Lad os konkret prøve at finde _(D(6)_) ved hjælp af _(D(5)_) og (måske) _(D(4)_).  
    Sig vi havde en bestemt derangment af _(5_) elementer med
    _(1_) _(3_)-lang og _(1_) _(2_)-lang cyklus. 
    Jeg kunne sætte det nye _(6_)'te element ind 
    _(3_) forskellige steder i den første cyklus og _(2_) forskellige steder i den anden.
    Det er _(3+2=5_) måder, og præcist samme trick virker uanset 
    hvor mange 
    og hvor lange de forskellige cykluser er. For hver tidligere derangment kan jeg 
    lave _(5_) nye. _(5*D(n-1)_) burde give mig en god del af svarene
    </p>
    <p class="t">
    Det giver mig ikke <i>alle</i> svarene dog:
    Det _(6_)'te element vil kun være en del af cyklusser der er _(3_) lange eller
    længere, hvis jeg kun tilføjer det til andre eksisterende cyklusser der minimum
    er _(2_)-lange. 
    Jeg mangler de tilfælde, hvor mit _(6_)'te element er en del af en _(2_)-lang cyklus.
    _(6_) kan vælge at være sammen med _(5_) andre elementer, og for
    hver af de 
    tilfælde, kan de _(4_) resterende elementer danne derangments som de har lyst.
    _(5*D(4)_) giver mig derfor antallet af derangments med det _(6_)'te element er 
    i en 2-lang cyklus. Alt i alt får vi 
    _($D(6) = 5*D(5)+5*D(4) = 5 * \left(D(5)+D(4) \right) _)
    Det her kan vi let generaliseres til:
    _($D(n) = (n-1)*\left(D(n-1) + D(n-2) \right) _)
    Bum! 
    </p>
    <br></answer-box>

    <!--  -->

    <q-stion 1="7" 2="3">
    I modsætning til Stirling-tallene, kan man udover formlen vi kom frem til i sidste
    opgave udlede en 
    mere direkte formel: En formel der ikke refererer
    tidligere elementer, men kan regne en hvilket som helst _(D(n)_) direkte. 
    Det <i>er</i> i alt ærlighed ikke
    en super dejlig formel, da det involverer en sum _(\sum_), 
    men det <i>er</i> en sum der kan approksimeres <i>voldsomt</i> godt af en 
    meget simpel formel. 
    <p class="t">
    Summen er lidt svær at udlede, så lad os starte med et simplere, lettere problem. 
    Sig du har _(10_) elementer, og at _(1_) af dem 
    <i>skal</i> bevæge sig. De andre <i>må</i> også gerne bevæge sig, men dette
    element <i>skal</i> bevæge sig. I stedet for en normal derangment, hvor <i>alle</i>
    elementer <i>skal</i> bevæge sig, har vi nu en "derangment"-light, hvor dette
    kun behøver gælde for _(1_) element. Find dette antal.
    Det er relativt simpelt. 
    </p>
    <p class="t">
    Vi prøver ikke at tælle antallet af permutationer hvor i hvert fald _(1_) element
    bevæger sig. Vi prøver at tælle antallet af permutationer, hvor ét <i>bestemt</i> element
    altid bevæger sig. Det kunne f.eks. være det første. 
    </p>
    <br></q-stion>
    <answer-box>
    Det samlede antal permutationer er _(10!=3528800_). Jeg har tænkt mig at finde
    antallet hvor første element bevæger, sig ved at fjerne det antal permutationer,
    hvor det <i>ikke</i> bevæger sig. Det er lidt lettere. Hvis det skal stå på den
    samme plads hele tiden, er det kun de resterende _(9_) pladser, der kan bevæge sig.
    Det kan de på _(9!=362880_) måder, så svaret er 
    _($3528800-362880=3165920_) 
    ... måder. Bum! 
    <br><br></answer-box>

    <p class="tt">
    Vi vender tilbage til Derangements når vi har redskaberne til at udvikle
    en rigtig formel. I mellemtiden undskylder jeg for ikke at kunne finde flere 
    anvendelser. Både Stirling numbers og derangements er ofte 
    ét step i længere, komplicerede problemer. 
    </p>






