<!DOCTYPE html>


    <!--19.1 --> 

    <h1 class="header"> </h1>
    <h1 class="title">Sandsynlighedsteori runde 1:<br> Diskret</h1>

    <p class="t">
    Det selveste mest fundamentale grundprincip alt sandsynlighed er baseret på er simpelt og intuitivt:
    Chancen for at noget sker, er lig: 
    _($\frac{\text{Antal måder det kan ske på}}{\text{Samlet antal af mulige ting der kan ske}}_)
    Så hvis du arbejder med en 6-sidet terning, hvor hver side har lige stor chance for
    at lande, er der 6 udfald i alt, og kun 1 udfald, hvor du får 1, 2, 3, 4, osv.
    _($\text{Chance for at den lander på 4: } \thinspace \frac{1}{6}_)
    _($\text{Chance for at den lander på et lige tal: } \thinspace \frac{3}{6} = \frac{1}{2}_)
    _($\text{Chance for at ikke lande på 4:} \thinspace \thinspace \thinspace \frac{6-1}{6} = \frac{5}{6}_)
    Vi bruger ikke procent i sandsynlighed, men i stedet bare et tal mellem _(0_) og _(1._)
    Det fortæller os præcist det samme, men er dejligere, siden vi ikke behøver at gange
    og dividere med _(100_) hele tiden. Det ville også bare være meget arbitrært.
    </p>

    <p class="t">
    Trods de begge er baseret på samme hoved-ide, er der på en måde to <i>skoler</i> af sandsynlighed:
    Den <i>diskrete</i> og den <i>kontinuerlige</i>. Terningen kan <i>kun</i> have
    6 værdier: _(1, \, 2, \, 3, \, 4, \, 5, \, 6_). Den kan ikke lande på "_(5.5_)" eller "_(4.023_)".
    Det er i kontrast til et mål som f.eks regn. Det kan regne _(2mm_) på en
    uge, men også _(2.0003mm_) eller _(3.4892mm_). Der er <i>uendelig mange udfald</i>, og
    det er derfor en meget anden process at finde sandsynligheden for
    f.eks. _(3.6mm_) regn. Chancen for at det regner <i>lige præcis</i> _(3.6mm_) er
    praktisk talt uendelig lille, men chancen for at det regner <i>omkring</i> _(3.6mm_)
    er straks meget højere. Det er i den kontinuerlige skole, hvor du tit ser diagrammer som:</p>
    <img class='SpicXL' style='width:95%' src='../../../Assets/Chapter3\Sandsyndlighed og kombinatorik\Histogram.png'> 
    <p class="t">Den kontinuerlige er super vigtig, men vi vil fokusere specifikt på den
    <i>diskrete</i> i dette afsnit og kapitel. 
    Vi vil kort se på den kontinuerlige i en af bogens sidste afsnit</p>

    <q-stion 1="1" 2="1">
    En disk bliver sat i gang med et dreje rundt:
    <img class='SpicBXL' style='width:65%' src='../../../Assets/Chapter3\Sandsyndlighed og kombinatorik\SpinTheWheel.png'>
        <!-- CROP DET HER BILLEDE: DER ER LIDT HVIDT ØVERST -->
    <p class="t">
    Der er lige stor chance for at lande på hver. Hvor stor er chancen for at lande
    på sort?
    </p>
    <br></q-stion>
    <answer-box>
    Vi kan tælle _(17_) pladser og _(6_) sorte, ergo:
    _($\frac{6}{17}_)
    Det svarer til _(0.3529_), en 
    chance på omtrent _(35%_)
    <br><br></answer-box>

    <q-stion 1="1" 2="2">
    Du trækker et kort fra et standard dæk (uden jokere). 
    Hvad er chancen for, at det først og fremmest ikke er et spar,
    heller ikke er et billedkort (hvor vi ikke tæller es som billedkort) <i>og</i> heller ikke ruder _(7_)?
    <br><br></q-stion>
    <answer-box>
    Det her er meget simpelt, da vi 
    meget ligesom før bare skal <i>tælle</i> mængden af kort.
    Den totale mængde kort er _(13*4=52_). Der er _(13_) spar 
    kort der skal fjernes. 
    Der er _(3*4=12_) billedkort, men _(3_) af dem er en del af de _(13_) spar, så
    _(12-3=8_) billedkort skal fjernes. Ruder _(7_) er der kun èn af. Alt i alt:
    _($\frac{52-13-12-1}{52}=\frac{26}{52}=\frac{1}{2}_)
    Bare èn halv! 
    <br><br></answer-box>

    <!--  -->

    <q-stion 1="1" 2="3">
    Du er til en eller anden form for lotto. Der er tre slags billetter: 
    _(B_) er dyrere men giver dig dobbelt så stor chance som _(A_), 
    _(C_) er dyrest men giver dig triple så god chance som _(A_). Der
    er _(23_) mennesker der har købt en _(A_) billet, _(17_) der har købt _(B_) billet, og _(15_) der har købt
    _(C_) billet. Du har selv købt en _(B_) billet. Hvad er chancen for at du vinder en pris, hvis
    der kun er èn vinder? 
    <br><br></q-stion>
    <answer-box>
    Her forestiller jeg mig, at alle der købte _(B_) billetter faktisk 
    købte _(2_) A billetter, og alle der købte _(C_) billetter faktisk købte
    _(3_). Sådan har de henholdsvis dobbelt og tredobbelt så stor chance. 
    Der er ikke længere _(23+17+15=55_) billetter i spil, men faktisk
    på en måde _(23+17*2+15*3=102_) billetter. Du ejer _(2_), så din
    chance er:
    _($\frac{2}{102}=0.01960_)
    Hvilket cirka svarer til en _(2_)% chance. 
    <br><br></answer-box>

    <!--  -->

    <q-stion 1="1" 2="4">
    Du har læst, at der om tirsdagen er 4 gange så stor chance for regn som ikke-regn. 
    Hvor stor chance er der, for at det regner?
    <br><br></q-stion>
    <answer-box>
    Der er _(4_) udfald, hvor det regner, for hver udfald hvor det ikke regner. Den samlede mængde udfald
    kan vi se som _(4+1=5_), og svaret er derfor:
    _($\frac{4}{5}_)
    Du kunne også have valgt at kalde 
    chancen for regn _(p_a_) og chancen 
    for ikke-regn 
    _(p_b_). Det enten regner eller ikke-regner, så _(p_a+p_b=1_), og 
    da _(p_b=p_a/4_) fås nu: 
    _($p_a+\frac{1}{4}p_a=1_)
    Du kan løse denne ligning og få _(p_a=4/5_), som forventet.
    <br><br></answer-box>





