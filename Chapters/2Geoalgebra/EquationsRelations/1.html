<!DOCTYPE html>


    <!--26.20 --> 

    <h1 class="header">Afsnit 3:</h1>
    <h1 class="title">Det obligatoriske og kedelige <br> algebra afsnit</h1>

    <p class="t">
    Tillad mig lige kort at introducere lidt nyt sprog, som jeg gjorde det i sidste sektion i starten.
    </p>

    <p class="t">
    Vi har mange gange gennem denne bog fundet frem til et eller andet ukendt tal eller ting, 
    ved hjælp af, at det tal eller den ting opfyldte et bestemt krav. Især et krav omkring lighed. 
    Sig at vi søgte _(A_), og kun viste at:
    _($3A+4=20_) 
    Hvis _(3A_) skal plusses med _(4_) for at være lig _(20_), så
    må _(3A_) i sig selv være lig _(20-4=16_):
    _($3A=20-4=16_) 
    Så 
    _($A=16/3=5.333_)
    Det her har vi gjort mange gange nu, og vi kalder det  
    en <i>ligning</i>. Den ubekendte der opfylder kravet kalder vi en <i>løsning</i>. Dem
    kan der selvfølgelig godt være flere eller ingen af. Der er ingen løsning
    på _(x=x+2_), fordi det kan laves om til _(0=2_), som jo ikke er rigtigt.
    Der er flere løsninger på _(x^2=4_), fordi både _(x=2_) og _(x=-2_) virker, og
    der er uendelig mange løsninger på _(Sin(v)=0.4_), fordi _(Sin_) bliver
    ved med at gå op og ned hele tiden. Måske ved vi kun, at den ubekendte skal 
    være større/mindre en et eller andet som 
    _($2.5Cos(v)+10Sin(v) \ge 5Cos(v)_) 
    Det kalder vi, lidt forvirrende, en <i>ulighed</i>. Det brugte vi bl.a. i sidste kapitel, da vi undersøgte
    hvornår en figur væltede.
    </p>

    <p class="t">
    Meget "lignende" har vi flere gange oplevet situationer, hvor vi stod med  <i>to</i> ukendte tal og <i>to</i> ligninger. Det kunne f.eks. se ud som
    _($\begin{align*}
    x*y=4 \\
    x+y=5
    \end{align*}_)
    Da vi i første kapitel lavede opgaver omkring en person der skulle ned til bageren, havde vi:
    _($\begin{eqnarray}
    && 5+Hus_{2}=15 \\
    && 5+Hus_{2}+7+Hus_{4}=35
    \end{eqnarray}_)
    Her var _(Hus_{2}_) og _(Hus_{4}_) ubekendte, og vi havde to ligninger til at finde dem. Vi havde også brug for to ligninger da vi udlede formlen for _(Cos(A+B)_). Her havde vi:
    _($Cos(A+B)=\frac{Cos(A)}{Cos(B) + Sin(A)*\frac{Sin(A+B)}{Cos(A+B)}}_)
    _($Sin(A+B)=\frac{Sin(B)+\frac{Sin(A)}{Cos(A+B)}}{Cos(B) + Sin(A)*\frac{Sin(A+B)}{Cos(A+B)}}_)
    Vores to "ukendte" var _(Sin(A+B)_) og _(Cos(A+B)_), og vi havde kun de her to (ret komplicerede) ligninger til at finde dem. Vi kalder det her får et <i>system af ligninger</i>. 
    Med èn ny ligning kan man generelt også finde èn ny ukendt: det er dog stærkt forsimplet. 
    Nogen ligninger har måske slet ikke løsninger, eller ikke de <i>rigtige</i> løsninger vi kan bruge. 
    Nogle ligninger har <i>flere</i> løsninger, og det forvirrer sagen yderligere. 
    </p>

    <p class="t">
    Vi har mange gange nu brugt bogstaver i stedet for tal. Det kaldes for <i>variabler</i>: De "variere": Man
    kan indsætte forskellige ting ved deres plads. Ligningen 
    _($Ak^2+d*Cos(k*\text{Buster})-\text{badass}_1=\text{badass}_2_) 
    ... har 5 variabler: 
    _($A, \, d, \, k, \, Buster, \, \text{badass}_1, \, \text{badass}_2_)
    Måske er _(k_) den ukendte vi søger. 
    </p>
    <p class="t">
    Vi har mange gange skulle flytte rundt på variabler og tal, så de stod
    på en bedre, mere praktisk måde. Vi har også gjort det <i>meget</i> mens vi løste ligninger. 
    Kunsten af dette - kunsten af et omskrive udtryk med variabler - kaldes <i>algebra</i>. Jeg vil måske 
    kunne finde på et sige: "Resten herfra er nemt: det er bare simpelt algebra". 
    </p>

    <p class="t">
    Når vi ved, at en variabel "er noget" i forhold til andre variabler, 
    siger vi, at den er <i>en funktion</i> af de variabler.
    F.eks:
    _($\text{længde}=30/\text{bredde}_) 
    Her siger vi at længde er "en funktion" af bredde. Et andet
    eksempel kunne være 
    _($A=Cos(t)*t_)
    ... hvor _(A_) er funktion af _(t_), eller 
    _($z=y^2-x^2_) 
    ... hvor _(z_)
    er funktion af _(y_) og _(x_). 
    </p>
    <p class="t">
    Vi kan tegne grafer, der visuelt og intuitivt beskriver sammenhængen i en funktion:
    </p>
    <img class='SpicXL' style="width:100%" src='../../../Assets/Chapter2\Section3\SprogOgInverses\Funktion1.png'> 
    <img class='Spic' style="width:100%" src='../../../Assets/Chapter2\Section3\SprogOgInverses\Funktion2.png'> 
    <img class='SpicXL' style="width:58%" src='../../../Assets/Chapter2\Section3\SprogOgInverses\Funktion3.png'> 
    <p class="t">
    Man vil ofte også sige at man "definerer en funktion". 
    F.eks. "Sig at 
    _($f(x)=x^2 + 20_)
    ... så er 
    _($f(3)=3^2 + 20=29_) 
    ... og 
    _($f(5)=5^2+20=45_)
    ...". Det er lidt løst, og betyder stort set det samme som "transformation" vi brugte tidligere. 
    En funktion tager
    bare et input, og giver os et output. Det er et meget generelt ord. 
    </p>
    <p class="t">
    Vi <i>evaluerer</i> en bestemt funktion _(M_) ved at skrive parenteser omkring, præcis ligesom 
    vi f.eks. gør med _(Sin_), _(Cos_), _(Arsin_), _(f_) deroppe osv. 
    Hvis:
    _($M(a, \, b, \, c)=a+b^2+c^3_)
    .. så er 
    _($M(4, \, 9, \,7)=4+9^2+7^3=428_) 
    Funktionen _(Sin(\sqrt{x})_) kan kun evalueres på positive tal, og har værdier fra _(-1_) til _(1_). I
    mere rigtigt sprog siger vi, at den har et "<i>domain</i>" fra _(0_) til _(\infty_) og 
    et "<i>range</i>" fra _(-1_) til _(1_). På dansk har vi valgt at kalde det for
    "definitionsværdi" og "funktionsværdi".
    </p>
    <p class="t">
    En vigtig detalje omkring funktioner er, at de kun må give én værdi. 
    Vi ville f.eks ikke sige at
    _($f(x)=2 \pm x_)
    er en "funktion" som sådan. Hver _(x_) har jo to mulige værdier, og vi kan ikke
    bare <i>antage</i> at _(\pm_) altid er positivt!
    </p>
    <p class="cent">*</p>
    <p class="t">
    Hvis ikke du har læst det endnu, så anbefaler jeg stærkt, at du opfrisker din hukommelse på 
    "andengradskrav" - andengrads<i>ligninger</i>, <book-link lt="1024">som vi lærte tidligere</book-link>. 
    </p>


