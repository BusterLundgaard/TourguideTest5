<!DOCTYPE html>


    <h4>Kan vi generere <i>alle</i> pythagorean triples?</h4>
    <p class="t">
    Vi fandt en praktisk måde at generere pythagorean triples: 
    _($b=m^2-n^2,a=2mn_)
    Vi ved at dette altid genererer et pythagorean triple, men kan det generere <i>alle</i> triples? 
    </p>

    <q-stion 1="26" 2="1">
    Kan vores strategi/metode generere <i>alle</i> mulige pythagorean triples? 
    Spoilers: Det kan det <i>ikke</i>, så det er nok nemmest hvis du prøver,
    at finde et modeksempel. Du kan se en liste over pythagorean triples her: 
    <p class="cent">
        <a href="https://en.wikipedia.org/wiki/Pythagorean_triple#Example" target="_blank">Link til liste</a>
    </p>
    <br><br></q-stion>
    <answer-box>
    Lad os som mod-eksempel se på den, hvor _(a=9_) og _(b=12_).
    Vi er nødt til at vælge _(12_) til _(2mn_), da _(9_) er ulige.
    Hvis _(2mn=12_), så er _(mn=6_), hvilket giver os fire muligheder:
    _($\begin{align}
    & (m=6,n=1), \\
    & (m=1,n=6), \\
    & (m=3,n=2), \\
    & (m=2,n=3)
    \end{align}_)
    I ingen af de her er _(m^2-n^2=9_) da
    _($\begin{eqnarray}
    && 6^2-1^2=35 \\
    && 1^2-6^2=-35 \\
    && 3^2-2^2=5 \\
    && 2^2-3^3=-5 
    \end{eqnarray}_) 
    Done. 
    <br><br></answer-box>
    
    <p class="t">
    Vi har bevist med et modeksempel at vores form ikke kan generere <i>alle</i> triples. Det kan den dog
    næsten: den kan generere alle <i>ikke-skalerede</i> triples. Gennem én triple som
    _($3,4,5 \to 3^2+4^2=5^2_)
    ... kan man nemt finde uendelig mange flere ved at gange hver side:
    _($(3*9)^2+(4*9)^2=(5*9)^2_) 
    Så
    _($27^2+36^2=45^2_) 
    ... er altså også en løsning. For lang tid siden 
    introducerede vi den såkaldte "greatest common divisor" - skrevet _(GCD_). 
    Vi siger, at _(GCD(a,b,c)_) er den største faktor tallene _(a, \, b, \, c_) deler.  
    Så _(a, \, b, \, c_) er en "ikke-skaleret triple", hvis det er en pythagorean triple,
    hvor _(GCD(a,b,c)=1_). Det her kaldes også for en <i>primitiv</i> triple. 
    </p>

    <p class="t">
    Lad os nu bevise, at vores metode kan generere alle <i>primitive</i> triples. 
    Det er langt sværere, end at modbevise, da vi ikke længere
    kan finde bare èt modeksempel. 
    </p>
    
    <p class="t">
    Vi ved fra før, at _(a,b_) ikke <i>begge</i> kan være ulige. Nu med vores
    nye krav kan vi yderligere sige, at de heller ikke <i>begge</i> kan være lige:
    Hvis både _(a_) og _(b_) er lige, er _(c^2=a^2+b^2_) også lige. 
    Hvis _(c^2_) er lige, er _(c_) også lige (det kan let tjekkes). 
    Nu er alle _(3_) sider lige, så de deler en faktor på _(2_)! 
    Det er ulovligt hvis _(GCD(a,b,c)=1_). Vi kan derfor med sikkerhed sige at præcis <i>1</i> af
    _(a,b_) er lige: lad os gøre det _(a_). 
    </p>
    <p class="t">
    Hvis _(a_) er lige og _(b_) ulige, ved vi, at det er _(a_) vi gerne vil 
    have til at følge formen _(2*m*n_). Det er nok det simpleste sted at starte:
    Vise at et hvilket som helst _(a_) i denne kontekst, så længe det 
    er lige, kan omskrives til _(2_) gange produktet af to hele tal. 
    </p>
    <p class="t">
    _(a^2+b^2=c^2_), så vi kan kigge nærmere på _(a_) i forhold til _(a^2=c^2-b^2_). 
    Hvis noget følger formen _(A^2-B^2_), kan det omskrives til _((A+B)(A-B)_).
    Nu har vi introduceret to faktorer! _(a^2=(c+b)(c-b)_). Vi er dog stadig langt fra færdige, 
    da vi ikke ved, om _(\sqrt{(c+b)}_) og 
    _(\sqrt{c-b}_) er hele tal. Hvis _(a=2mn_), er vi også nød til at
    vise, at i hvert fald èn af dem er lige. 
    </p>
    <p class="t">
    Lige nu sidder vi lidt fast, så vi gør noget mærkeligt:
    _($a^2=(c+b)(c-b) \to \frac{a}{c-b}=\frac{c+b}{a}_) 
    Det er praktisk med brøker, da vi kan bruge dem til at introducere nye
    konstanter via den "mest reducerede brøk". Sig:
    _($\frac{c+b}{a}=\frac{m}{n}_)
    _((c+b)/a_) er lig _(a/(c-b)_), så vi får nu også:
    _($\frac{c-b}{a} = \frac{n}{m}_)
    Alt i alt:
    _($\begin{eqnarray}
    && \frac{c}{a} + \frac{b}{a} = \frac{m}{n} \\ \\
    && \frac{c}{a} - \frac{b}{a} = \frac{n}{m} 
    \end{eqnarray}_)
    Lad os lige zoome lidt ud, og overveje hvad vores mål overhovedet er til at 
    begynde med. Vi vil gerne beskrive _(a_) og _(b_) i forhold til nogle nye konstanter.
    Specifikt vil vi gerne beskrive dem som _(a=2*q*r_) og _(b=q^2-r^2_), hvor
    _(q_) og _(r_) er hele tal. Vi har opstillet et system, der
    indeholder to frie konstanter _(m_) og _(n_). Deres formål er, at tage _(q_) og 
    _(r_)'s rolle. Det system indeholder både _(b_) og _(a_), så måske er det muligt
    at isolere dem, og derved beskrive dem i forhold til _(n_) og _(m_). 
    Så kan vi håbe på vi får noget der ca. passer formen. 
    </p>
    <p class="t">
    For at løse systemet lidt nemmere, kalder vi _(c/a_) for _(A_), _(b/a_) for _(B_), og
    _(n/m_) for _(C_). Vi har nu:
    _($\begin{align}
    A+B & = C \\
    A-B & = 1/C
    \end{align}_)
    Man kan relativt let løse dette, og få:
    _($A=\frac{C^2+1}{2C}, \qquad B=\frac{C^2-1}{2C}_)
    Hvis vi lige kigger på _(B_), fortæller det os, at:
    _($\frac{b}{a} = \frac{n^2/m^2-1}{2*n/m} = \frac{m^2-n^2}{2nm}_)
    Hmmm. Tælleren er _(m^2-n^2_), hvilket er præcist hvad vi leder efter til _(b_).
    Nævneren er _(2nm_) hvilket er præcist hvad vi leder efter til _(a_). Det her
    <i>må</i> kunne bruges til et eller andet! Hvis bare vi kunne vise, at 
    både _(b/a_) og _((m^2-n^2)/(2nm)_) var fuldt reducerede brøker, ville vi med
    det samme få _(b=m^2-n^2_) og _(a=2nm_). Det ville færdiggøre beviset! 
    </p>
    <p class="t">
    Lad os starte først med _(b/a_), da det er simplest. 
    Hvis _(GCM(a,b,c)=1_), er _(GCM(a,b)_) også lig _(1_). 
    Andet ville være en selvmodsigelse:
    Hvis _(a_) og _(b_) virkelig delte en faktor, ville man
    kunne skrive dem som _(a=kA_) og _(b=kB_). Det ville medføre at:
    _($c=\sqrt{(kA)^2+(kB)^2}=\sqrt{k^2*(A^2+B^2)}=k*\sqrt{A^2+B^2}_)
    Men så deler _(a_), _(b_) og _(c_) faktoren _(k_), hvilket går imod antagelsen
    _(GCM(a,b,c)=1_)!
    </p>
    <p class="t">
    Lad os nu kigge på _((m^2-n^2)/(2nm)_). Vi <i>definerede</i> at _(m/n_) var 
    så reduceret som mulig. Derfor er _(GCD(m,n)=1_). 
    Der er to muligheder: _(\textbf{A}_): Både _(m_) og _(n_) er ulige,
    _(\textbf{B}_): Kun _(1_) af _(m_) og _(n_) er ulige. 
    </p>
    <p class="t">
    Lad os starte med _(\textbf{A}_). Her er _(m=2k_0+1_) og _(n=2k_1+1_), så:
    _($\begin{eqnarray}
    && \frac{(2k_0+1)^2-(2k_1+1)^2}{2*(2k_0+1)*(2k_1+1)} = \\ \\
    && \frac{4k_0^2 + 4k_0 + 1 - (4k_1^2 + 4k_1 + 1)}{8 k_0 k_1 + 4 k_0 + 4 k_1 + 2} = \\ \\
    && \frac{4(k_0^2+k_0+k_1^2+k_1)}{2*(2*(2k_0k_1+k_0+k_1)+1)} = \\ \\
    && \frac{2*(k_0^2+k_0+k_1^2+k_1)}{2*(2k_0k_1+k_0+k_1)+1}
    \end{eqnarray}_)
    Ergo: 
    _($\frac{b}{a}=\frac{2*(k_0^2+k_0+k_1^2+k_1)}{2*(2k_0k_1+k_0+k_1)+1} \to a=\frac{2*(2k_0k_1+k_0+k_1)+1}{2*(k_0^2+k_0+k_1^2+k_1)}*b_)
    Lige nu er _(a_) lig _(\text{ulige}*\text{ulige}/\text{lige}_).
    To ulige tal ganget med hinanden giver altid
    et ulige tal. Et ulige tal divideret med et lige tal, giver også et ulige tal. 
    _(a_) er derfor ulige,
    hvilket vi har sagt den <i>ikke</i> må være. Derfor kan _(m, \, n_) ikke begge være ulige. 
    </p>
    <p class="t">
    Lad os nu i stedet prøve hvor <i>en</i> af dem er ulige, sig _(m_). 
    Her bliver tælleren _(m^2-n^2_) ulige, men nævneren _(2mn_) lige som altid. 
    Sig nu vi skrev _(m^2-n^2_) som et produkt af 
    primtal der <i>ikke</i> var _(2_):
    _($\frac{p_0*p_1*p_2*...p_i}{2mn}_) 
    Hvis vi vælger et hvilket som helst af de her primtal _(p_j_), 
    er det <i>muligt</i> at det dividere _(n_), og <i>muligt</i>
    at det dividere _(m_), men selvfølgelig <i>umuligt</i> at det dividere <i>både</i> _(m_) <i>og</i> _(n_) 
    (siden det er et primtal). Det skaber dog en selvmodsigelse: 
    Hvis _(p_j_) er en faktor af _(m^2-n^2_),
    skal det kunne dividere _(m^2-n^2_) som _(\frac{m^2-n^2}{p_j}_). Det kan vi omskrive
    til 
    _($\frac{m^2}{p_j}-\frac{n^2}{p_j}_) 
    Faktoren er <i>nødt til</i> at kunne dividere
    <i>både</i> _(m_) <i>og</i> _(n_). Det her beviser, at _(\frac{m^2-n^2}{2mn}_) er reduceret. Man kan 
    simpelt hen ikke udvælge nogen faktor der dividerer noget af nævneren. Bam. Færdig.  
    </p>
    <p class="t">
    Puh. Det var virkelig svært. Der er mange problemer i matematik der 
    <i>ser</i> nemme ud og er simple at forklare, men faktisk er utrolig
    svære at løse. 
    Man kunne måske få lyst til at generalisere sidste spørgsmål:
    Hvad skal gælde
    ved tre tal _(a, \, b, \, c_) for at _(a^3+b^3=c^3_)? Ingenting!
    Det er simpelt hen umuligt at vælge tre _(a,b,c_), hvor _(a^3+b^3=c^3_).
    Samme gælder _(a^4+b^4=c^4_) og faktisk alle
    potenser højere end _(2_) generelt. Det her - at vise at
    _(a^n+b^n=c^n_) ikke har nogle løsninger hvis _(n>2_), er
    et <i>sindsygt</i> svært problem. I 1637 blev det angiveligt "bevist"
    af en brillant matematiker kaldt Fermat, men han "gad ikke lige til at
    skrive det ned pænt". Det ène lille træk af dovenhed 
    resulterede i et _(357_) års helvede for matematikere der 
    simpelt hen ikke
    kunne bevise det. Selve Friedrich Gauss - en mand der
    afslappet producerede omkring _(700_) sider tykt og 
    revolutionært <br> matematikresearch hvert år - måtte give op. Det tog
    et vidunderbarn kaldt Andrew Wiles 7 års fritid i toppen af hans
    karriere at endelig bevise det. Det rettede bevis fyldte i alt 
    121 sider og brugte mange moderne teknikker, så Fermat
    havde i alt sandsyndlighed nok <i>ikke</i> faktisk bevist
    det rigtigt. 
    </p>

