<!DOCTYPE html>


    <h3>Logaritmer som et intuitivt visualiseringsværktøj</h3>

    <p class="t">
    Vi så tidligere på et plot af en log funktion, og observerede at
    den voksede meget <i>langsomt</i>. Det er i stor
    opposition til visse andre funktioner (f.eks. eksponentielle), der vokser ekstremt
    <i>hurtigt</i>. 
    Meget hurtige eller meget langsomme funktioner er problematiske
    at visualisere, da de enten begynder at gå rigtig højt op, eller rigtig langt ud til den ene side.
    Derfor kan det af
    rent kommunikationsmæssige og praktiske årsager være en fordel at tage <i>logaritmen</i> af en
    kvantitet vi skal vise til andre. Sig at vi gerne
    vil vise og forstå, hvor hurtigt en viral YouTube-video fik views. 
    En helt normal graf ville nok se ud som:</p>
    <img class='SpicBXL' style='width:100%' src='../../../Assets/Chapter2\Section3\Logarithms\NotLogarithmicScale.png'> 
    <p class="t">
    Det er fint nok, men fortæller mig også kun:
    "Wow! Den her blev godt nok virkelig stor omkring den 16'ne dag!". 
    Hvis vi i stedet visualisere samme graf med <i>logaritmen</i> af _(y_)-aksen:
    </p>
    <img class='SpicBXL' style='width:100%' src='../../../Assets/Chapter2\Section3\Logarithms\LogarithmicScale.png'> 
    <p class="t">
    Her har jeg taget _(Log_{10}_): det vil fortælle os, hvor mange cifre der er i view-tallet.
    Snakker vi hundrede, tusinder, millioner, milliarder? Er det ikke også det første, du ville kigge på,
    hvis du hurtigt skulle vurdere, hvor mange en populær video havde? Det er <i>intuitivt</i>. Den første million
    betyder meget, ikke nødvendigvis den anden. 
    _(1_) million er slet ikke specielt længere, når man er oppe på _(10_). 
    Denne graf giver os også en meget bedre ide om, hvordan videoen klarede sig <i>før</i> den eksploderede.
    </p>
    <q-stion 1="6" 2="1">
    Omkring hvornår får videoen 1 million views? (meget nemt spørgsmål).
    <br><br></q-stion>
    <answer-box>
    Vi kan nemt se, at det er omkring d. 23ne, da det, er hvor den når op på _(6_) ved _(y_)-aksen: _(6_) cifre, 1 million. 
    <br><br></answer-box>

    <p class="t">
    Lidt ligesom at et tals <i>indtryk</i> på dig i høj grad bestemmes ud fra antallet af cifre, 
    har man opdaget at det <i>indtryk</i> en lyd har på os også stiger <i>logaritmisk</i> med lydbølgens styrke:
    Ikke lineært. En lyd med dobbelt så høj lydintensitet <i>opfattes</i> ikke som dobbelt så høj af din hjerne. 
    Lyden af et fly
    der letter måler mere en million gange højere _(w/m^2_) end lyden af en vanddråbe i en håndvask. 
    Den lyd vi <i>føler</i> - den sensation vores hjerne oplever - er ikke <i>tæt</i>
    på _(1_) million gange så stærk. 
    </p>
    <p class="t">
    Vi vil gerne have et tal, der intuitivt fortæller os hvor "høj" en lyd er, som vi oplever den.
    Det er formålet med <i>decibells</i> eller bare <i>bells</i>. _(1_) "bell" er 
    lig: 
    _($Log_{10}(I/I_0)_)
    ... hvor _(I_) er lydstyrken i _(w/m^2_) og _(I_0_) den 
    laveste lydstyrke, et menneske kan høre. _(I_0_) ligger normalt omkring _(10^{-12} \, w/m^2_).
    </p>
    <p class="t">
    Formlen her er praktisk. Hvis _(I=10^{-12}_) vil sensationen ifølge formlen regnes til:
    _($Log_{10}(10^{-12}/10^{-12}) = Log_{10}(1) = 0_)
    Og det giver fin intuitiv mening! Den lavest mulige lyd er "_(0_) bells" præcis som forventet. 
    Lydsensationen af en vanddråbe på jord måler ca. 3-4 bells (https://www.ncbi.nlm.nih.gov/pmc/articles/PMC4936686/),
    lydsensationen af et fly der letter omtrent 14. Lydstyrken skal stige
    en del, før vi mennesker opfatter forskellen. 
    </p>

    <p class="t">
    "Decibells" er bare bells ganget med 10. 
    </p>

    <q-stion 1="6" 2="2">
    Givet en bestemt _(A \text{ w}/\text{m}^2 _), 
    hvor meget skal <i>lydintensiteten</i> stige i forhold til _(A_), før <i>lydsensationen</i> bliver dobbelt så stor? 
    Er det konstant og uafhængig af selve styrken ligesom half-life?
    <br><br></q-stion>
    <answer-box>
    Lad os kalde det vi ganger _(A_) med for _(k_). Så:
    _($\begin{eqnarray}
    && \frac{Log_{10}(kA/I_0)}{Log_{10}(A/I_0)}=2 \to \\ \\
    && Log_{10}(kA/I_0) - 2*Log_{10}(A/I_0) = 0 \to \\ \\
    && Log_{10}(kA/I_0) - Log_{10}(A^2/I_0^2) = 0 \to \\ \\
    && Log_{10}\left(\frac{kA/I_0}{A^2/I_0^2}\right)=0
    \end{eqnarray}_)
    Hvis selve log-funktionen giver _(0_), ved vi at dens input skal være _(1_): 
    _($\frac{kA/I_0}{A^2/I_0^2} = 1 \to \frac{k*I_0}{A}=1 \to  k=\frac{A}{I_0}_)
    Lydintensiteten skal derfor blive _(A/I_0_) gange så stor. Dette fordoblingsspring 
    <i>er</i> afhængig af den originale lydstyrke _(A_).
    <br><br></answer-box>
 
