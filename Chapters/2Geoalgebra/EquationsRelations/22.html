<!DOCTYPE html>


    <h2>Bevis via <i>induktion</i></h2>

    <p class="t">  
    En teknik man til tider kan bruge, til at vise om en påstand er sand eller falsk, er den såkaldte
    <i>matematiske induktion</i>. 
    Sig du har bygget en stor flot dominorække. 
    Dominoerne er nummereret fra 1 til hvor end mange du nu har brugt. 
    Det virker rimeligt at konkludere at <i>alle</i> dominoer vil vælte
    givet to styk info:
    </p>
    <ul>
        <li><b> 1</b>: Første domino vælter</li>
        <li><b> 2</b>: Én domino der vælter har 100% garanti for at vælte den næste</li>
    </ul>
    <p class="t">
    Det er lidt det samme med nogle teorier i matematik. 
    Et relevant og simpelt eksempel kunne være 
    spørgsmålet: "kan alle ikke-prime tal opløses i primtal ganget med hinanden?" 
    (noget vi lidt har taget for gives).
    </p>
    <p class="t">
    Vi ved at, de første par ikke-prime tal _(4,6,8,9,10..._) tydeligvis kan. 
    Det er nemt at tjekke. _(4=2*2_), _(6=3*2_) osv. 
    </p>
    <p class="t">
    Man kan også vise at et helt ikke-primt tal som
    _(a_) kan opløses i primtal <i>hvis</i> alle ikke-prime tal under det kan:
    _(a_) er ikke et primtal, så det kan i hvert fald opløses i to, mindre tal:
    _($a=b_1*b_2_)
    Der er nu tre muligheder:
    _($\begin{eqnarray}
    && \textbf{A: } \text{Begge mindre tal er prime} \\ \\
    && \textbf{B: } \text{Begge mindre tal er ikke-prime}  \\ \\
    && \textbf{C: } \text{Ét af de mindre tal er prime.} \\
    \end{eqnarray}_)
    _(a_) er tydeligvis opløst i primtal i case _(\textbf{A}_).
    I de to andre cases kan vi <i>pr. vores antagelse</i> opløse _(b_1_) og _(b_2_) i primtal,
    hvorefter _(a_) nu igen er et produkt af primtal. Done! _(\blacksquare_). 
    </p>
    <p class="t">
    Lad os se på, hvad der skete mere generelt:
    Vi beviste, at det var sandt i de <i>første tilfælde</i> - _(1,2,3,4,_) osv. 
    Vi væltede første domino. Bagefter <i>antog</i> vi, at det var sandt på alle
    ikke-prime tal under _(a_), og ved hjælp af denne antagelse beviste
    vi, at det også var sandt <i>på</i> _(a_). Den _(n_)'te domino, får 
    den _(n+1_)'te til at vælte! Derfor vælter alle dominoer! Alle positive hele ikke-prime tal kan opløses!
    </p>
    <p class="t">
    I de næste par opgaver vil jeg gerne have at <i>du</i> prøver at bevise nogle teorier. Det 
    er oplagt, at man bruger induktion til at bevise dem, men hvis du finder en anden løsning, 
    er det også rigtig fint! Induktion er en god ide i visse tilfælde, men ikke altid.
    Gør hvad end der virker bedst og hurtigst.  
    </p>   

    <!--  -->

    <q-stion 1="22" 2="1" customWidth="540">
    Bevis at 
    _($1+2+3+4+5+....n = \frac{n*(n+1)}{2}_) 
    ... for noget som helst helt, positivt tal _(n_) der er større end _(1_). 
    <br><br></q-stion>
    <answer-box customWidth="540">
    Jeg har valgt at bruge induktion her i et tilfælde, hvor jeg "kun" skal bevise. 
    Bevise en egenskab nogle <i>andre</i> allerede har opdaget. 
    Hvis jeg selv skulle finde en formel for _(1+2+3+4+5+\dots+n_), ville jeg ikke starte med induktion:
    Hvad er min påstand? 
    <p class="t">
    Anyways, vi skal bevise at denne givne formel _(n*(n+1)/2_) faktisk
    regner _(1+2+3+4+5+\dots+n_). Det er oplagt at bruge induktion, da teorien
    nemt kan deles op i flere, diskrete tilfælde. _(n=2_), _(n=3_), _(n=4_) osv. 
    </p>
    <p class="t">
    Først skal vi vise, at det <i>starter</i> med at være sandt. _(n=2_) er: 
    _($1+2=\frac{2*(1+2)}{2}=\frac{2*3}{2}=3_)
    ... så her gælder påstanden. 
    Nu kommer den svære del, hvor jeg skal <i>antage</i> at 
    _($1+2+3+4+5+...n=\frac{n*(n+1)}{2}_)
    ... og ved hjælp af den antagelse <i>bevise</i> at
    _($1+2+3+4+5+...n+(n+1)=\frac{(n+1)*((n+1)+1)}{2}_)
    Først omskriver jeg lidt til:
    _($(1+2+3+4+5+...n)+(n+1)=\frac{(n+1)*(n+2)}{2}_)
    Parentesen _((1+2+3+4+5+...n)_) kan jeg 
    nu erstatte med _(n*(n+1)/2_) via min antagelse: Præcis ligesom jeg før antog at 
    de tal vi delte _(a_) op i begge kunne opløses. Nu får jeg:
    _($\frac{n*(n+1)}{2}+(n+1) = \frac{n*(n+1)+2*(n+1)}{2} = \frac{n^2+n+2n+2}{2}_)
    Hvis vi udvider _((n+1)(n+2)_) får vi _(n^2+n+2n+2_), så:
    _($\frac{(n+1)*(n+2)}{2} = \frac{n^2+n+2n+2}{2}_)
    Vi ser derfor at:
    _($(1+2+3+4+5+...n)+(n+1)=\frac{(n+1)*(n+2)}{2}_)
    Og så er beviset færdigt!
    </p>
    <br></answer-box>

    <!--  -->

    <q-stion 1="22" 2="2">
    Lidt ligesom før, men måske en smule mere udfordrende: bevis at 
    _($1+r+r^2+r^3+r^4+...r^n=\frac{1-r^{n+1}}{1-r}_)
    Hvor _(r_) er et hvilket som helst helt, positivt tal. 
    <br><br></q-stion>
    <answer-box>
    Vi skal først af alt vise at det gælder ved _(n=0_):
    _($10\frac{1-r^{0+1}}{1-r}_)
    Det er tydeligvis sandt hvis vi ganger begge sider med _(1-r_).
    I det næste trin, skal vi så <i>antage</i> at 
    _($1+r+r^2+r^3+r^4+...r^n=\frac{1-r^{n+1}}{1-r}_)
    ... og <i>bevise</i> at 
    _($1+r+r^2+r^3+r^4+...r^n+r^{n+1}=\frac{1-r^{n+2}}{1-r}_)
    Vi gør meget det samme som før:
    _($\begin{eqnarray}
    && (1+r+r^2+r^3+r^4+...r^n)+r^{n+1} = \frac{1-r^{n+1}}{1-r}+r^{n+1} = \\ \\
    && \frac{1-r^{n+1}+r^{n+1}*(1-r)}{1-r}=\frac{1-r^{n+1}+r^{n+1}-r^{n+1}*r}{1-r} = \\ \\
    && \frac{1-r^{n+1+1}}{1-r} = \frac{1-r^{n+2}}{1-r}
    \end{eqnarray}_)
    Færdig! 
    <br> <br> </answer-box>

    <!--  -->

    <q-stion 1="22" 2="3">
    Lad os gå tilbage til opgaven med træet i haven. Sig nu, at hvert træ 
    kun kan skabe _(3_) frø <i>efter første år</i>. Så først er der _(1_) træ.
    Det træ får _(3_) frø der bliver til _(3_) nye træer. Nu har vi _(4_) i alt,
    men kun de _(3_) nye træer lægger frø. Der bliver lagt _(3*3=9_) frø, og vi 
    ender med _(4+9=13_) træer. Næste år bliver der lagt _(9*3=27_) frø osv. 
    <p class="t">
    Hvor mange træer har vi efter _(n_) år? 
    </p>
    <p class="t">
    I den her opgave skal du ikke faktisk bruge induktion eller bevise noget. 
    Du skal bare anvende én af formlerne du beviste.
    </p>
    <br></q-stion>
    <answer-box>
    Så: 
    _($\begin{align}
    \text{År } \textbf{1}: \, \, \, & \text{ } 1 \\ 
    \text{År } \textbf{2}: \, \, \, & \text{ } 1+1*3=4 \\ 
    \text{År } \textbf{3}: \, \, \, & \text{ } 4+3*3=13 \\ 
    \text{År } \textbf{4}: \, \, \, & \text{ } 13+9*3=40 \\ 
    \text{År } \textbf{5}: \, \, \, & \text{ } 40+27*3=121 \\ 
    \text{År } \textbf{6}: \, \, \, & \text{ } 121+81*3=364  
    \end{align}_)
    Lad os tænke over hvordan man kunne omskrive mængden af træer efter _(5_) år.
    _(121+81*3_) kan vi lave om til:
    _($\begin{eqnarray}
    && 40+27*3+81*3 = \\
    && 13+9*3+27*3+81*3 = \\
    && 4+3*3+9*3+27*3+81*3 = \\
    && 1+1*3+3*3+9*3+27*3+81*3
    \end{eqnarray}_)
    Hmmm. _(1, \, 3, \, 9, \, 27, \, 81_) alle ganget med _(3_)? Virker suspekt. _(3=3*1_), _(9=3*3_), _(27=9*3_), osv.
    Vi kunne også skrive det som:
    _($1+3+3*3+3*3*3+3*3*3*3+3*3*3*3*3 + ..._)
    Eller endnu bedre:
    _($1 + 3^1 + 3^2 + 3^3 + 3^4 + 3^5 + ..._)
    Og det har vi en formel for! Vi ved  at 
    _($1+r+r^2+r^3 \, + \, ... \, = \, \frac{1-r^{n+1}}{1-r}_)
    Formlen giver derfor:
    _($\frac{1-3^{n+1}}{1-3}_) 
    Hvilket kan forsimples til:
    _($\frac{3^{n+1}-1}{2}_)  
    Bum!
    <br><br></answer-box>

