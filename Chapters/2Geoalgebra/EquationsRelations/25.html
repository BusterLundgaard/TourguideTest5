<!DOCTYPE html>


<h3>Andre diophantine ligninger <br>(primært bare pythagorean triples, dog...)</h3>
<p class="t">
Den allerførste Diophantine ligning vi kiggede på var _(a^2+b^2=c^2_). 
Trepar _((a,b,c)_) der både er siderne på en trekant og alle sammen er hele tal, kaldes
for "pythagorean triples". Vi fandt et par eksempler, der virkede,
men det kunne være praktsik at beskrive løsningerne <i>generelt</i>. At kunne hjerneløst 
finde nye. Problemet kan formuleres: 
</p>
<p class="t">
Hvad skal gælde
for _(a_) og _(b_), for at kvadratroden af _(a^2+b^2_) går op?  
</p>

<p class="t">
Det viser sig at følgende virker:
_($a=m^2-n^2,b=2mn, \qquad m,n \text{ er hele tal}_)
F.eks. kan jeg sige:
_($a=5^2-3^2=16, b=2*5*3=30_)
Jeg tjekker nu:
_($\sqrt{16^2+30^2} = \sqrt{1156} = 34_)
Det virker! 
</p>

<q-stion 1="25" 2="1">
Bevis at det altid virker for nogen som helst _(m_) og _(n_). 
<br><br></q-stion>
<answer-box>
Her kan vi sige:
_($\begin{align}
a^2 + b^2 & = (m^2-n^2)^2 - (2mn)^2 \\ \\
& = m^4+n^4-2m^2n^2+4m^2n^2 \\ \\
& = m^4 + 2m^2n^2 + n^4
\end{align}_)
Det her passer formen _(A^2+2AB+B^2_) med _(A=m^2,B=n^2_), så vi kan omskrive til:
_($(m^2+n^2)^2_)
Så:
_($\sqrt{a^2+b^2}=m^2+n^2_)
Det er altid et helt tal. Bum!
<br><br></answer-box>

<p class="t">
Det er lidt svært at beskrive præcist <i>hvordan</i> man er kommet frem til denne løsning. 
Man kan ikke på nogen åbenlys måde
bare "isolere variabler". 
Vi har jo èn ligning med to variabler, og det ekstra <i>krav</i>, at begge variabler er 
hele tal. Sådan nogle Diophantine ligninger her <i>er</i> 
bare tricky, og man bruger vidt forskellige strategier til meget lignende problemer. 
Det handler fundamentalt om at opstille nogle ekstra <i>krav</i> 
_(a_) og _(b_) skal følge. Et godt, simpelt krav 
at starte med er lighed og ulighed. 
</p>

<q-stion 1="25" 2="2">
Vis at det altid er umuligt at tage kvadratroden af _(a^2+b^2_) hvis
både _(a_) og _(b_) er ulige. 
<p class="t">
Hint: Prøv måske at opdel det i to tilfælde. A: Det er umuligt at
tage kvadratroden og få et lige tal, og B: Det er umuligt at tage kvadratroden 
og få et ulige tal. 
</p>
<br></q-stion>
<answer-box>
Vi antager at de begge er ulige, så skriv _(a_) som _(2k_0+1_) og _(b_) som
_(2k_1 +1_). Nu får vi:
_($(2k_0+1)^2+(2k_1+1)^2=4k_0^2 + 4k_0 + 1 + 4k_1^2+4k_1+1_)
Dette kan omskrives til:
_($4*(k_0^2+k_0+k_1^2+k_1)+2_)
_(k_0^2+k_0+k_1^2+k_1_) er bare et eller andet helt tal _(n_). Så:
_($4n+2_)
Vi skal se, om det er muligt at tage en kvadratrod af dette, og få et helt tal.
Kald dette hele tal for _(z_), så:
_($\sqrt{4n+2} = z \to 4n+2=z^2_)
Antag først at _(z_) er et ulige tal _(2k+1_):
_($4n+2=4k^2 + 4k + 1_)
Nu kan vi dividere begge sider med _(4_) og få:
_($n+\frac{1}{2}=k^2+k+\frac{1}{4} \to n-k^2 = \frac{1}{4}-\frac{1}{2}_)
Men _(n-k^2_) er et helt tal, hvilket _(1/4-1/2_) ikke er. Derfor et dette tilfælde umuligt!
<p class="t">
Vi prøver nu hvor _(z_) er et lige tal _(2k_):
_($4n+2=4k^2 \to n+\frac{1}{2}=k^2 \to n-k^2=-\frac{1}{2}_)
Det samme sker igen. 
</p>
<br></answer-box>

<p class="t">
Den her nye info ville nok kunne hjælpe os en smule med, 
at komme frem til gættet _(a=m^2-n^2_), _(b=2mn_), eftersom
_(b_) i dette gæt med sikkerhed er lige.
Resten er man nok kommet frem til i et forsøg på at opnå 
formen _(A^2+2AB+B^2_). Den kan omskrives algebraisk til
_((A+B)^2_), vis kvadratrod selvfølgelig er et helt tal. 
</p>
<p class="t">
Men ja, det er lidt svært at sige præcis hvordan folk originalt kom på idéen. 
Diophantine ligningen kræver en stor viden inden for <i>talteori</i>: 
Studiet af hele tal. Med ens viden kender man flere egenskaber, og kan 
lettere finde på krav til variablerne. 
</p>

<p class="t">
Udover de lineære, giver jeg dig her èn ekstra diophantine ligning, 
du selv kan prøve at løse. 
Du får kun èn, da der simpelthen ikke findes nok "nemme" Diophantine ligninger. 
</p>

<q-stion 1="25" 2="3">
Hvad skal gælde for _(a,b,c,d_) hvis 
_($a*b=c*d_)
Her skal du ligesom med pythagorean triples
forsøge, at beskrive _(a_), _(b_), _(c_) og _(d_) i forhold til nogle nye variabler.
Så kan du nemt og hjerneløst generere nye løsninger.
<p class="t">
Den her er nok for svær til at
kunne gøres uden et relativt stort hint. 
Idéen er, at en brøk kan skrives på flere forskellige måder:
_($\frac{42}{63} = \frac{6}{9} = \frac{2}{3}_)
Èn af de her (_(2/3_) i vores tilfælde) er den "mest reducerede brøk". 
Hvis du har _(a/b_), 
kan du derved introducere to nye variabler
_(m/n_), der symboliserer henholdsvis tæller og nævner 
i den mest reducerede brøk. Kan det anvendes på smart vis? 
</p>
<br></q-stion>
<answer-box>
Jeg tænker først og fremmest at vi omskriver til:
_($\frac{a}{c} = \frac{b}{d}_)
Disse to brøker er lig hinanden, men de er også lig den <i>mest reducerede brøk</i> _(m/n_). 
Både _(a/c_) og _(b/d_) er skalerede version af _(m/n_), hvor både 
tæller og nævner er blevet ganget med en konstant. 
Sig at _(a/c_) er skaleret med _(k_1_), og _(b/d_) er skaleret med 
_(k_2_). Vi har nu:
_($\frac{a}{c} = \frac{k_1*m}{k_1*n}, \qquad \frac{b}{d} = \frac{k_2*m}{k_2*n}_)
Hvilket medfører at:
_($\begin{align}
a&=k_1*m \\
c&= k_1*n \\
b&= k_2*m \\
d&=k_2*n 
\end{align}_)
Det er præcist hvad vi ledte efter! Vi har nu beskrevet både _(a_), _(b_), _(c_) og _(d_) 
i forhold til fire nye variabler _(k_1_), _(k_2_), _(m_) og _(n_). 
Vi kan frit justere på disse variabler, så længe at _(m/n_) er 
en komplet reduceret brøk. _(m/n_) må ikke have nogle delte faktorer. 
<br><br></answer-box>

<!--  -->

