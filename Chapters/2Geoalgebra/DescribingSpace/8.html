<!DOCTYPE html>


    <h3>En helt ny måde at se på koniske sektioner</h3>
    <p class="t">
    Her lige neden under er der en 3D interaktiv skitse der viser skæringen 
    mellem en kegle og en simpel flade.
    Du kan ændre på positionen og hældningen af fladen, ved at rykke rundt 
    med _(A_) og _(B_). Er der noget bestemt,
    du opdager?
    </p> 

    <p class="cent">
        <a href="https://www.geogebra.org/m/tcts9uds" target="_blank">Link til geogebra simulation der ikke virkede på denne side!</a> 
    </p>

    <p class="t">
    Det ser ud til, at skæringen enten tager formen af en cirkel, 
    en ellipse, en parabola, eller en hyperbola.
    Størrelsen varierer baseret på positionen af _(A_), men formen ser ud til at være
    helt bestemt af fladens hældning. En hældning på _(0_) resulterer (obviously) i en cirkel. 
    En hældning større end _(0_) men under keglen giver en ellipse, som så bliver mere og
    mere udstrækt, indtil den endelig transformeres til en parabola. Den er <i>kun</i> en parabola
    når de to hældninger er <i>identiske</i>, og vi får en hyperbola, hvis hældningen bliver større.
    </p>
    <p class="t">
    Vi står altså lige nu med en helt tredje måde at se på ellipser, parabler og hyperbolaer: 
    skæringen mellem en kegle og en flade. I nogle tilfælde kan det være praktisk at se på 
    de her todimensionelle former som 3D udskæringer. 
    Fabrikker og lignende kan bruge det til nemt at udskære ellipser, parabler, og hyperbolaer. 
    Ingeniører skal 
    også vide det, når de designer i 3D programmer. Vi skal nok bevise
    at det er sandt snart, men vi har ikke helt værktøjerne lige nu.
    </p>

    <p class="t">
    Der findes også en helt <i>fjerde</i> måde man kan se på ellipser, parabler, og hyperbolaer. 
    Deres form var bestemt af hældningen på planet, da vi så dem som 3D-udskæringer. 
    Meget lignende kan den også bestemmes af et tal kaldt <i>excentriciteten</i>. 
    </p>
    <p class="t">
    Her ses formerne som en samling af punkter _(P_), hvor afstanden fra _(P_) til
    et fokuspunkt _(F_), hele tiden er lig afstanden
    fra _(P_) til en eller anden linje _(d_) <i>ganget</i> med _(e_). 
    Med andre ord: 
    _($PF = e*\text{Afstand til linjen } d_)
    Parablen definerede vi på meget samme vis, her var _(e_) bare lig _(1_). 
    Du kan lege rundt med det i følgende simulation: 
    </p>

    <p class="cent">
        <a href="https://www.geogebra.org/m/wd7xq7m2" target="_blank">Endnu et link til geogebra simulation der ikke virkede på denne side!</a> 
    </p>

    <q-stion 1="8" 2="1">
    Rent intuitivt og baseret på simulationen: 
    På hvilke _(e_) får vi henholdsvis ellipser, parabler og hyperbolaer? 
    Hvad med cirkler? Giver de nogen mening med denne definition? 
    <p class="t">
    Du behøver ikke bekymre dig alt for meget om cirkel-tilfældet.
    Det bliver lidt teoretisk og filosofisk. 
    </p>
    <br></q-stion>
    <answer-box>    
    Du kan se mit svar (og lidt mere end det også!) i følgende video:
    <video class='SpicB' style="width:95%;" controls>
        <source src='../../../Assets/Chapter2/Section4/Conics/EccentricityExplanation.mp4' type='video/mp4'>
    </video>
    <br><br></answer-box>

    <!--  -->

    <q-stion 1="8" 2="2" customWidth="600">
    <p class="t">I sidste opgave så vi, hvorfor denne excentricitets-definition 
    gav intuitiv mening. Lad os nu bevise, at den matcher
    med de andre definitioner rent matematisk.</p>
    <p class="t">
    Vi ved, det gælder ved _(e=1_). Tilfældet med _(e=0_) er ret tricky, eftersom
    afstanden til _(d_) stiger til _(\infty_), mens _(e_) nærmer sig _(0_). Den ignorerer vi. 
    Målet er nu at bevise: 
    </p>
    <ul style="list-style:disc; margin-left:5%;">
        <li>En _(e_) større end _(0_) og mindre end _(1_), giver os en ellipse </li>
        <li>En _(e_) større end _(1_), giver os en hyperbola </li>
    </ul>
    <p class="t">
    Du skal altså gå ud fra
    _($PF = e*\text{Afstand til linjen } d_)
    .. og omskrive til noget 
    der ca. matcher med den algebraiske
    definition på henholdsvis en ellipse og en hyperbola. 
    </p>
    <p class="t">
    Svaret på begge er givet i én opgave, da man får ét resultat hvor man kan 
    ændre på _(e_) og bevise begge. 
    </p>
    <p class="t">
    <i>Hint</i>: Du får nok brug for at anvende det trick, vi brugte til at 
    løse andengradsligninger, hvor vi kunne omskrive noget i formen 
    _(Ax^2 + Bx + C_) til formen _((x-A)^2+B_)
    </p>
    <br></q-stion>
    <answer-box customWidth="600">
     Hvis fokuspunktet er _((a,b)_) og linjen _(y=c_), får vi:
     _($\begin{align}
     \sqrt{(x-a)^2+(y-b)^2}&=e*\sqrt{(y-c)^2} &\to \\ \\
    (x-a)^2+(y-b)^2&=e^2*(y-c)^2 &\to \\ \\
    (x-a)^2+y^2-2by+b^2-e^2y^2+2e^2cy&=e^2c^2 &\to \\ \\
    (x-a)^2+(1-e^2)y^2+(2e^2c-2b)y&=e^2c^2-b^2 &\to \\ \\
    \frac{(x-a)^2}{1-e^2}+y^2+\frac{2e^2c-2b}{1-e^2}y&=\frac{e^2c^2-b^2}{1-e^2} &\to \\ \\
    \frac{(x-a)^2}{1-e^2} + \left(y+\frac{e^2c-b}{1-e^2}\right)^2 &= \frac{e^2c^2-b^2}{1-e^2}+\left(\frac{e^2c-b}{1-e^2}\right)^2
     \end{align}_)
    Mellem den næstsidste og sidste linje anvendte vi "tricket", for at samle
    _(y^2_) og _(y_) så det passede til en ellipses/hyperbolas form. Noter
    at _(1-e^2_) er positiv når _(e \lt 1_). I det tilfælde passer vores
    ligning til formen _(Ax^2 + By^2 = C_), hvilket er en ellipse. Hvis 
    _(e \gt 1_) så er _(1-e^2_) negativ, og vores ligning tager formen
    _(By^2 - Ax^2 = C_), hvilket er en hyperbola. Bum!   
    <br><br></answer-box>

    <!--  -->

    <p class="t">
    Den egenskab vi lige beviste hedder <i>directrix/eccentricity</i> egenskaben. 
    Rent matematisk set er det en meget elegant måde at beskrive alle de her tre/fire figurer på èn gang. 
    Cirkler, ellipser, parabler og hyperbolaer siger vi alle er "<i>conic sections</i>", og 
    _($\sqrt{(x-a)^2+(y-b)^2}=e*\sqrt{(y-c)^2}_) 
    ... er familien af alle koniske sektioner.
    </p>
    <p class="t">
    Tænk lige over det: denne ene ret simple ligning kan beskrive både alle 
    cirkler, ellipser, parabler og hyperbolaer!
    I teoretisk matematikarbejde er det super praktisk at have det så kompakt og 
    sammenhængende. Det teoretiske
    arbejde kan hjælpe med at fremstille nye teorier der muligvis har 
    praktiske anvendelser i virkeligheden! 
    </p>

    <p class="t">
    En rigtig nice direkte anvendelse af directrix/eccentricity egenskaber 
    kommer fra astronomi i fysik.
    Man var i lang tid interesseret i at lære <i>formen</i> på planeternes kredsløb
    rundt om solen. Var det eksklusivt cirkler, eller mere generelt ellipser? Måske
    noget helt tredje?
    </p>
    <p class="t">
    En astronom kaldt Kepler arbejdede med dette spørgsmål. Han opsatte et 
    polært koordinatsystem centeret på solen, 
    og ved hjælp af en helt masse smarte argumenter kom han frem 
    til følgende formel for plantens position:
    _($r=\frac{ \frac{h^2}{GM} }{ 1 + \left(\frac{Bh^2}{GM} \right)*Cos(\theta) } _)
    Du behøver ikke rigtig forstå præcist hvad det her betyder. 
    _(h_) er kort for _(r^2*w_) hvor _(w(t)_) er hvor hurtigt vinklen ændrer sig ved tidspunktet _(t_). 
    Kepler har vist, at _(r^2*w(t)_) er konstant, og har derfor bare skrevet det som _(h_). _(G_)
    er den universelle tyngdekraftskonstant ("universel" ligesom lysets hastighed), _(M_)
    er solens masse, og _(B_) er en konstant, der bare er en samling af en masse andre
    konstanter og tal fra tidligere arbejde. 
    </p>
    <p class="t">
    En generel konisk sektion med fokus på solen skal følge: 
    _($\frac{\text{afstand til solen}}{\text{afstand til en eller anden linje}}=e_)
    Afstand til solen er i det polære koordinatsystem bare _(r_). Afstand til
    en eller anden linje kan vi skrive som _(d-x=d-r*Cos(\theta)_), hvor _(d_)
    er linjens position. Det skal teknisk set være gjort positivt via potens og kvadratrod,
    men jeg ignorerer det lige for simplicitetens skyld. 
    _($\frac{r}{d-r*Cos(\theta)}=e_)
    Man kan nu isolere _(r_) og få:
    _($r=\frac{ed}{1+e*Cos(\theta)}_)
    Det her er altså den generelle form alle koniske sektioner rundt omkring solen skal følge. 
    Fantastisk nok passer det til den tidligere formel:
    _($r=\frac{ \frac{h^2}{GM} }{ 1 + \frac{Bh^2}{GM}*Cos(\theta) } \qquad \to r=\frac{ (\frac{Bh^2}{GM})*\frac{1}{B}}{ 1 + (\frac{Bh^2}{GM})*Cos(\theta) }_)
    _(Bh^2/GM_) er altså excentriciteten, og _(1/B_) er _(d_). 
    _(h_) var som sagt lig _(r^2*w(t)_), så:
    _($e=\frac{B}{GM}*(r^2*w(t))_)
    _(B/GM_) er primært bare en samling af en masse konstanter og 
    solens masse _(M_), men _(r^2*w(t)_) er unikt for hver planet. 
    Kepler havde som sagt bevist, at _(r^2*w(t)_) var konstant: 
    Hvis radiusen bliver mindre, bliver
    hastigheden større og vice versa. Man kan yderligere bevise, at 
    konstanten _(r^2*w(t)_) afhænger af planetens samlede mængde <i>energi</i>. Så
    formlen fortæller os, at en planets samlede mængde energi rundt omkring solen
    bestemmer formen på dens kredsløb. En kæmpe tung planet der flyver med stor hastighed og stor
    radius bærer også rundt på en massiv mængde energi via dens bevægelse. 
    Det resulterer
    ifølge formlen i en stor excentricitet, hvilket betyder, at planeten 
    flyver i en meget udstrakt ellipse omkring solen. 
    Et modsat eksempel kunne være en lille planet der er tæt på solen og har lille hastighed. 
    Dens excentricitet nærmer sig _(0_), så kredsløbet ligner en cirkel. 
    En planet (dog primært en asteroide)
    kan til tider opnå en så massiv energi (primært på grund af hastighed), at 
    excentriciteten bliver <i>større</i> end _(1_), hvilket skaber
    en hyperbola. Der her svarer til, at asteroiden flyver tæt op ad solen, skifter retning, og 
    så flyver væk igen. Den laver en såkaldt slingshot-manøvre.  
    </p>



