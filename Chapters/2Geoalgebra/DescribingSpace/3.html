<!DOCTYPE html>

    <h2>Koniske kurver</h2>

    <p class="t"> 
    At se en cirkel som _(r=R_), svarer bare til at sige: "Hvert punkt er _(R_) væk fra centeret _((0,0)_)".
    Det er ret praktisk, nemt og intuitivt. Kan vi gøre noget lignende for ellipser eller andre kurver?
    </p>
    <p class="t">
    Det viser sig, at en ellipse også kan defineres som følgende:
    </p>
    <img class='Spic' style='width:50%' src='../../../Assets/Chapter2\Section4\Conics\Ellipse1.png'> 
    <p class="t">
    For et hvilket som helst punkt _(X_), skal afstanden fra _(P_1_) til _(X_) plus
    afstanden fra _(P_2_) til _(X_) være konstant: 
    _($P_1 X + P_2 X = \text{Konstant}_)
    Lidt ligesom en cirkel, men nu bare med to punkter. Vi kalder de her punkter <i>brændpunkterne</i>
    </p>

    <br>

    <q-stion 1="3" 2="1" customWidth="665">
    Sig du har følgende opsætning:
    <img class='Spic' style='width:88%' src='../../../Assets/Chapter2\Section4\Conics\EllipseExercise1.png'> 
    <p class="t">
    Punkterne _(F_1_), _(F_2_) er ved koordinaterne
    _((3,0)_) og _((-3,0)_). Du tegner en kurve, hvor det for alle
    punkter _(X_) gælder at _(F_1X+F_2X_) er lig _(8_). 
    Vis at den færdige kurve faktisk er en ellipse. Med andre ord,
    vis, at det for hvert punkt gælder at:
    _($\frac{x^2}{a^2}+\frac{y^2}{b^2}=1_)
    Der er en god del algebra i den her!
    </p> <br>
    </q-stion>
    <answer-box customWidth="665">
    Den samlede afstand er hele tiden _(8_). Ellipsens ligning
    er meget algebraisk, så lad os gøre noget lignende med det geometriske
    faktum, vi er givet: 
    _($\begin{align}
    P_1X+P_2X & =8 &\to \\ \\
    \sqrt{(x+3)^2+y^2}+\sqrt{(x-3)^2+y^2} & =8
    \end{align}_)
    Vi skal få denne ligning til at passe _(x^2/a^2+y^2/b^2=1_).
    Først af alt, vil jeg nok fjerne kvadratroderne:
    _($\begin{align}
    \sqrt{(x+3)^2+y^2}&=8-\sqrt{(x-3)^2+y^2} &\to \\ \\
    (x+3)^2+y^2 &= 8^2 - 2*8*\sqrt{(x-3)^2+y^2} + (x-3)^2+y^2 &\to \\ \\
    (x+3)^2+y^2 - (x-3)^2 - y^2 - 64 &= -16*\sqrt{(x-3)^2+y^2} &\to  \\ \\
    12x - 64 &= -16*\sqrt{(x-3)^2+y^2} &\to \\ \\
    4-0.75x &= \sqrt{(x-3)^2+y^2} &\to \\ \\
    0.5625x^2 - 6x + 16 &= (x-3)^2 + y^2 
    \end{align}_)
    Nu skal jeg bare udvide _((x-3)^2_) og omskrive en smule:
    _($\begin{align}
    0.5625x^2 - 6x + 16 &= x^2 - 6x + 9 + y^2 &\to \\ \\
    0.5625x^2 - x^2 + 7 - y^2 &= 0 &\to \\ \\
    0.4375x^2 + y^2 &= 7
    \end{align}_)
    Boom! Allerede nu kan vi se, at det er en ellipse. Endnu mere hvis
    vi lige dividerer med _(7_) på begge sider:
    _($0.0625x^2 + 0.1428y^2 = 1_)
    Det vil altså sige, at _(0.0625 = 1/a^2_) og _(0.1428 = 1/b^2_).
    Ergo 
    _($a=\sqrt{1/0.0625}=4, \qquad b=\sqrt{1/0.1428}=2.64_)
    Det betyder, at ellipsen har en bredde på _(4_) og en højde
    på _(2.64_). Voila!
    <br><br></answer-box>

    <br>

    <p class="t" style="margin-bottom:15px;">
    I sidste opgave beviste du èt eksempel på, at den nye definition
    skabte en ellipse. Hvis du skal være helt ordentlig, burde du
    udføre beviset generelt, med fokuspunkterne "_(d_)" væk og summen
    _(k_) i stedet for _(8_). Du er velkommen til at prøve selv, men
    det eneste sted i beviset, hvor man reelt bliver bekymret om hvor vidt
    det generaliserer, er da vi fik _(-6x_) på begge sider. Resten siger sig selv, og
    det er et nemt (men langt og rodet) bevis.
    </p>
    <br> 
    <answer-box t="a" tabColour="rgb(168, 237, 168)" bodyColour="rgb(220, 252, 220)">
    Alrighty:
    _($\sqrt{(x-d)^2+y^2}+\sqrt{(x+d)^2+y^2}=k \to_)
    _($(x-d)^2 + y^2 = k^2 - 2*k*\sqrt{(x+d)^2+y^2}+(x+d)^2+y^2 \to_)
    _($(x-d)^2-(x+d)^2=k^2 - 2*k*\sqrt{(x+d)^2+y^2} \to_)
    _($-4dx-k^2=-2*k*\sqrt{(x+d)^2+y^2} \to_)
    _($\frac{k}{2} - \frac{2 d}{k} x = \sqrt{(x+d)^2+y^2} \to_)
    _($\frac{k^2}{4} + \frac{4 d^2}{k^2} x^2 - 2 d x = x^2 + d^2 - 2 d x + y^2 \to_)
    _($\frac{k^2}{4} - d^2 = \left(1 - \frac{4d^2}{k^2} \right) x^2 + y^2_)
    Og voila, nu passer det formen _(Ax^2+By^2=C_), hvilket nemt
    kan laves om til en ellipse. 
    <br><br></answer-box>

    <p class="t">
    Lad os i stedet gå videre med et mere interessant spørgsmål:
    </p>
    
    <q-stion 1="3" 2="2">
    Vi har set, at den her nye definition faktisk skaber ellipser,
    men kan den skabe <i>alle</i> ellipser? 
    Hvis jeg vælger en ellipse med højde _(b_) og _(a_), er det så altid muligt
    at finde de rigtige fokuspunkter og rigtige sum af deres afstande? 
    <br><br></q-stion>
    <answer-box>
    Kald fokuspunkternes afstand til midten for _(d_), og kald den konstante _(F_1X+F_2X_) for _(k_). 
    Vi vil gerne finde _(b_), og følgende opsætning kan hjælpe:
    <img class='SpicXL' style='width:90%' src='../../../Assets/Chapter2\Section4\Conics\EllipseExercise2.png'> 
    <p class="t">
    Her er punktet _(X_) lige over midten. Det betyder at _(F_1X=F_2X_), så
    _(F_1X=k/2_). Nu er 
    _($b=\sqrt{(k/2)^2 - d^2}_)
    _(a_) kan beregnes med en lignende opsætning:
    </p>
    <img class='SpicXL' style='width:90%' src='../../../Assets/Chapter2\Section4\Conics\EllipseExercise3.png'> 
    <p class="t">
    Bredden er lig med det _(x_)-koordinat _(X_) har lige nu. 
    Afstanden fra _(F_1_) til _(X_) er lig _(x-d_), og afstanden fra 
    _(F_2_) til _(X_) er lig _(x+d_). 
    _($F_1X+F_2X=k \to (x-d) + (x+d) = k \to x=\frac{k}{2} _)
    Nu har vi _(b=\sqrt{(k/2)^2 - d^2}_) og _(a=k/2_). 
    Kan jeg skabe <i>alle</i> mulige positive _(a_), _(b_) ved at vælge
    de rigtige _(k_), _(d_)? 
    </p>
    <p class="t">
    _(k_) <i>skal</i> være _(2*a_) pr. _(a=k/2_), hvilket betyder at
    _(b=\sqrt{(k/2)^2 - d^2}_) bliver til _(b=\sqrt{a^2-d^2}_).
    Det kan omskrives til 
    _($d=\sqrt{a^2-b^2}_)
    Det her er interessant: 
    _(d_) er veldefineret så længe _(a^2-b^2_) er positiv. 
    Definitionen virker derfor kun på ellipser der er bredere end 
    høje, hvor _(a^2_) er større end _(b^2_). 
    </p>
    <p class="t">
    En ellipse der er højere end bred svarer bare til fokuspunkter på
    _(y_)-aksen i stedet for _(x_).
    </p>
    <br></answer-box>

    <q-stion 1="3" 2="3">
    Hvad sker der med brændpunkterne/fokuspunkterne når _(a_) nærmer sig _(b_) på _(x^2/a^2+y^2/b^2=1_)?
    <br><br></q-stion>
    <answer-box>
    Intuitivt kan man se, at brændpunkterne vil nærme sig hinanden og danne en cirkel.
    Det passer også rent matematisk: Vi så i sidste opgave at:
    _($a=\frac{k}{2}, \qquad b=\sqrt{(k/2)^2 - d^2}_)
    Det her kunne omskrives til:
    _($d=\sqrt{a^2-b^2}_)
    Hvis _(b_) nærmer sig _(a_), nærmer _(a^2-b^2_) sig _(0_), så 
    _(d=\sqrt{0}=0_). 
    <br><br></answer-box>

    <p class="t"> 
    Der findes også to andre kurver med lignende definitioner. 
    Bl.a. en andengradsfunktion _(Ax^2+Bx+C_)! 
    </p>
    <img class='SpicXL' style='width:73%' src='../../../Assets/Chapter2\Section4\Conics\AndengradsPolynomium2.png'> 
    <p class="t">
    Det er ikke lige stor motivation til at beskrive den med afstande, men hvem ved!
    Eventuelt resulterer det i interessante og brugbare egenskaber! 
    Man kan vise at:
    </p>
    <img class='SpicXL' style='width:55%' src='../../../Assets/Chapter2\Section4\Conics\AndengradsPolynomium3.png'> 
    <p class="t">
    ... for et hvilket som helst punkt _(X_) på et parabel/andetgradspolynomie, skal
    afstanden fra _(X_) til linjen _(d_) <i>være lig</i> afstanden fra _(X_) til punktet _(P_).
    </p>
    <p class="t">
    Den linje der er med til at definere en parabel sammen med fokuspunktet hedder
    parablens <i>directrix</i>
    </p>

    <q-stion 1="3" 2="4">
    Vis at den her definition stemmer overens med et andengradspolynomie _(Ax^2+Bx+C_). Hvor ligger fokuspunktet _(P_) på parablen?
    <br><br></q-stion>
    <answer-box>
    Lad os sige, at _(P=(a,b)_), og at linjen ligger ved _(y=d_). Nu ved vi, at
    _($\begin{align}
    \sqrt{(y-d)^2}&=\sqrt{(x-a)^2+(y-b)^2} &\to \\ \\
    (y-d)^2&=(x-a)^2+(y-b)^2 &\to \\ \\
    y^2 + d^2 -  2d*y &= x^2 - 2a*x + a^2 + y^2 - 2b*y + b^2 &\to \\ \\
    2b*y-2d*y &= x^2-2a*x+a^2+b^2-d^2 &\to
    \end{align}_)
    _($y= \left(\frac{1}{2(b-d)} \right)x^2 + \left(-\frac{a}{b-d} \right)x + \frac{a^2+b^2-d^2}{2(b-d)}  _)
    Det her passer nu til formen _(y=Ax^2 + Bx + C_), med:
    _($A=\frac{1}{2(b-d)}, \, \, B=-\frac{a}{b-d}, \, \, C = \frac{a^2+b^2-d^2}{2(b-d)} _)
    Bum!
    <br><br></answer-box>

    <q-stion 1="3" 2="5">
    Kan vi med denne definition skabe enhver parabel? 
    Er det altid muligt, at vælge det korrekte _(P_)
    og den rigtige højde _(y=d_), til et hvilket som helst sæt koefficienter
    på _(Ax^2+Bx+C_)? 
    <br><br></q-stion>
    <answer-box>
    Her bruger vi resultaterne fra sidste opgave:
    _($A=\frac{1}{2(b-d)}, \qquad B=-\frac{a}{b-d}, \qquad C=\frac{a^2-d^2+b^2}{2(b-d)} _)
    _(b-d_) kan være alt fra negativ til positiv uendelig, så _(A_) kan også. Lad os kalde
    den valgte _(b-d_) for _(m_1_). 
    _(B=-a/m_1_) har også frie tøjler, da vi uden konsekvens kan vælge _(a_).
    Kald den valgte _(a_) for _(m_2_), så:
    _($C=\frac{m_2^2+b^2-d^2}{2m_1}_)
    Hvis _(b-d=m_1_) så
    er _(b=m_1+d_) og _(b^2=m_1^2+d^2+2m_1d_), hvilket lader os omskrive _(C_) til
    _($\frac{m_2^2+m_1^2+d^2+2m_1d-d^2}{2m_1}=\frac{m_2^2+m_1^2+2m_1d}{2m_1}=\frac{m_2^2+m_1^2}{2m_1} + d_)
    Her er _((m_2^2+m_1^2)/(2m_1)_) bare en konstant, og _(d_) er
    et tal vi helt selv kan vælge. _(C_) kan derfor være alt det, vi har lyst til, og
    beviset er færdigt _(\blacksquare_).
    <p class="t">
    Man kunne også have bevist det ved at løse systemet
    _($\begin{eqnarray}
    && A=\frac{1}{2(b-d)} \\ \\
    && B=-\frac{a}{b-d} \\ \\
    && C=\frac{a^2-d^2+b^2}{2(b-d)}
    \end{eqnarray}_)
    ... for _(a_), _(b_) og _(d_). Alle _(A_), _(B_) og _(C_) er mulige så længe
    det findes en løsning. Man ville få:
    _($\begin{eqnarray}
    && a = -\frac{B}{2A} \\ \\
    && d = C - \frac{B^2+1}{4A} \\ \\
    && b = C - \frac{B^2+1}{4A} + \frac{1}{2A}
    \end{eqnarray}_)
    Jeg viser denne "alternative løsning", fordi formlerne er ret praktiske, 
    hvis du søger linjen og fokuspunktet til en bestemt parabel. 
    </p>
    <p class="t">
    Samme mål kan opnås med lidt geometri:
    </p>
    <img class='SpicXL' style='width:88%' src='../../../Assets/Chapter2\Section4\Conics\AndengradsPolynomium4.png'> 
    <p class="t">
    Kald toppunktet på kurven for _(T_y_). Vi kan se, at _(d-T_y=T_y-b_), ergo:
    _($b=2T_y - d_)
    y-koordinatet skal man lige finde _(d_) for at beregne:
    _($B=-\frac{a}{b-d}=-\frac{T_x}{2T_y - d - d} \qquad \to d = \frac{2B*T_y + T_x}{2B}_)
    Så det er nemt at finde en linje og et fokuspunkt, så længe
    toppunktet er beregnet. 
    </p>
    <br></answer-box>

    <p class="t">
    Til sidst har vi <i>hyperbolaen</i>:
    _($\frac{x^2}{a^2} - \frac{y^2}{b^2} = 1_)
    Den kan tegnes op som:
    </p>
    <img class='SpicXL' style='width:80%' src='../../../Assets/Chapter2\Section4\Conics\Hyperbola1.png'> 
    <p class="t">
    Matematisk set minder den meget om ellipsen, trods den overhovedet ikke ligner rent visuelt. 
    Den kan defineres som punkterne _(X_), hvor afstanden fra _(F_1_) til _(X_) <i>minus</i> afstanden
    fra _(F_2_) til _(X_), er konstant:</p>
    <img class='SpicXL' style='width:50%' src='../../../Assets/Chapter2\Section4\Conics\Hyperbola2.png'> 
    <p class="t">
    Så:
    _($XF_2 - XF_1 = \text{Konstant}_)
    Beviset for at denne definition stemmer overens med _(x^2/a^2 - y^2/b^2 = 1_),
    er stort identisk med ellipsens bevis. Det vil ikke fremføres her. 
    </p>

    <p class="t">
    På de næste 3 sider er der simulationer hvor du kan lege rundt med ellipser, parabler, og hyperbolaer.
    </p>

    



