<!DOCTYPE html>


    <h3>Mere om normalvektoren</h3>
    <p class="t">
    Den vektor _(\vec{n}_) der er vinkelret på et plan kalder man tit
    for "normalvektoren"
    </p>

    <q-stion 1="16" 2="1">
    Sig at et plan indeholder de to vektorer
    _($\vec{v_1}=\VeC[1,1,2], \qquad \vec{v_2}=\VeC[-2,5,3]_)
    Find normalvektoren. Husk, at der jo faktisk er uendelig mange mulige
    normalvektorer: Du skal bare finde en eller anden vektor, der har den rigtige
    <i>retning</i>. Længden for os er ligegyldig.
    <p class="t">
    Den her opgave er ikke super lang, men den er måske lidt tricky!
    </p>
    <br></q-stion>
    <answer-box>
    Vores normalvektor skal være vinkelret til <i>alle</i> vektorer man muligt
    kunne lave på planet. Planet kan beskrives som en parameterfremstilling:
    _($\VeC[x,y,z]=\VeC[2,4,3]+t_1*\VeC[1,1,2]+t_2*\VeC[-2,5,3]_)
    Hvis bare vores normalvektor er vinkelret på begge de to givne vektorer,
    må den også være vinkelret på <i>alle andre</i> vektorer! Det er nu
    målet: Find en vektor, der er vinkelret på både _(\vec{v_1}_) og _(\vec{v_2}_)
    samtidig. 
    <p class="t">
    Vi så, at vinkelrethed matematisk kan oversættes til et prikprodukt på _(0_).
    Derfor kan vi opstille to ligninger: 
    _($\begin{eqnarray} 
    && \vec{v_1} & \cdot & \vec{n} = 0 \\
    && \vec{v_2} & \cdot & \vec{n} = 0 \\
    \end{eqnarray}_)
    Hvilket svarer til:
    _($\begin{eqnarray}
    &&  1 & *n_x  + 1 & *n_y + 2 & *n_z & = 0 \\ 
    &-& 2 & *n_x + 5 & * n_y + 3 & *n_z & = 0 \\
    \end{eqnarray}_)
    Det er to ligninger, og tre ubekendte _(n_x_), _(n_y_), _(n_z_). Det giver
    mening: Der er uendelig mange svar på ligningen, da 
    vektorens <i>længde</i> er ligegyldig. 
    Hvis du isolerer _(n_x_) på begge sider, får du _(n_x=-n_y-2n_z_) og
    _(n_x=2.5n_y + 1.5n_z_) så:
    _($-n_y-2n_z = 2.5n_y + 1.5n_z_)
    Hvilket giver _(n_z=-n_y_). Det kan vi indsætte i første ligning og få:
    _($n_x+n_y+2*(-n_y)=0_)
    Hvilket giver _(n_x=n_y_). Alting er nu beskrevet i forhold til _(n_y_), siden
    både _(n_z=-n_y_) og _(n_x=n_y_).
    _($\vec{n}=\VeC[n_y,n_y,-n_y]=n_y*\VeC[1,1,-1]_)
    Man kan se, at _(n_y_) ikke ændrer på retningen. Lad os 
    derfor bare sætte det til _(1_) og få:
    _($\vec{n}=\VeC[1,1,-1]_)
    Voila!
    </p>
    <br></answer-box>

    <p class="t">
    I 2D er du vant til at der til hver retning er én og kun én vinkelret retning:
    </p>
    <img class='Spic' style='width:50%' src='../../../Assets/Chapter2\Section4\Space\KunEnVinkelret2D.png'> 
    <p class="t">
    I 3D er det anderledes. Her er der <i>uendelig</i> mange vinkelrette retninger:
    </p>
    <img class='Spic' style='width:100%' src='../../../Assets/Chapter2\Section4\Space\UendeligMangeVinkelret.png'> 
    <p class="t">
    Det giver god nok mening: Hver retning er vinkelret til et eller andet plan. Det
    betyder, at den retning er vinkelret på alle uendelig mange vektorer (og derved også retninger) 
    <i>i</i> det plan.
    </p>
    <p class="t">
    Det er altså ikke muligt at finde "den vinkelrette vektor" i 3D, som man kan i 2D.
    Du ville i stedet skulle finde en hel familie af vektorer. 
    Det er dog muligt at finde èn enkelt retning, der er vinkelret til <i>to</i>
    andre retninger samtidig. Det var jo det vi gjorde, for at finde normalvektoren
    på planet i den tidligere opgave. 
    </p>
    <img class='Spic' style='width:65%' src='../../../Assets/Chapter2\Section4\Space\HandCross.png'> 
    <p class="t">
    Sig f.eks. jeg holdt min hånd som her. 
    Både min pegefinger og langfinger er beskrevet som vektorer, og min tommelfinger
    kan jeg beskrive ved at finde en _(5\text{ cm}_)-lang vektor, der er vinkelret 
    til de to andre fingre. Det giver mig systemet:
    _($\begin{eqnarray}
    &&  2.26 & *n_x  + 1.40 & *n_y  + 0.53 & *n_z & = 0 \\ 
    &-& 1.66 & *n_x  - 2.30 & * n_y - 0.98 & *n_z & = 0 \\
    \end{eqnarray}_)
    Hvis løsning er:
    _($\vec{n}=c*\VeC[-1,-20.26,49.16]_)
    Jeg skal nu vælge den _(c_), hvor _(\vec n_) er _(5_) lang. Dette kan let regnes som:
    _($c=\frac{5}{\sqrt{1^2+20.26^2+49.16^2}} = 0.094019_)
    Endeligt får jeg:
    _($\Ray{\text{Tommelfinger}} = 0.094019*\VeC[-1,-20.26,49.16] = \VeC[-0.094,-1.904,4.621]_)
    Som du nok kan regne ud, er det ret vigtigt og praktisk at kunne finde
    en vektor, der er vinkelret på to andre. Det bliver gjort meget ofte, 
    og man har heldigvis fundet en dejlig formel:
    _($\vec{n} = \vec{a} \times \vec{b} = \VeC[a_x,a_y,a_z] \times \VeC[b_x,b_y,b_z] = \VeC[a_yb_z-a_zb_y,a_zb_x-a_xb_z,a_xb_y-a_yb_x]_)
    Vi har givet denne operation et navn og et symbol, da vi anvender den hyppigt. 
    Når du bruger denne formel, siger vi at du tager "krydsproduktet" af to vektorer.
    Det skrives ofte med symbolet _(\times_), som _(\vec a \times \vec b_). 
    Du skal ligesom prikproduktet ikke lade dig forvirre over ordet "produkt": Det er ret tilfældigt. 
    </p>    
    <p class="t">
    Der findes uendelig mange vektorer, hvis retninger er korrekte, så  
    formlen for krydsproduktet giver os lidt mere specifikt en vektor hvor:
    _($|\vec n|=|\vec a|*|\vec b|*Sin(\theta)_)
    Det virker lidt tilfældigt, men er faktisk ret praktisk: _(|\vec a|*|\vec b|*Sin(\theta)_)
    svarer til arealet af et parallelogram med siderne 
    _(\vec a_) og _(\vec b_). Vi får 
    derfor en ekstra lille "bonus" med i pakken. 
    Vi kan nu regne dette areal indirekte gennem længden af krydsproduktet! 
    </p>
    <p class="t">
    I mange situationer er dette fuldkommen ligegyldigt 
    og urelevant, men længden er også valgt fordi, det simpelthen resulterer i en dejlig, praktisk formel. 
    </p>
    <p class="t">
    Vi kan selv bestemme størrelsen på vores vinkelrette vektor, og den størrelse
    kan godt være "negativ". Vi valgte _(c=0.094019_) i det tidligere eksempel, men vi 
    kunne også have valgt _(c=-0.094019_) og fået:
    _($ \VeC[0.094,1.904,-4.621]_)
    Så på en måde er der <i>to</i> rigtige retninger. _(c=-0.04019_) er <i>forkert</i>, da
    det ikke har samme retning som tommelfingeren: 
    </p>
    <img class='Spic' style='width:65%' src='../../../Assets/Chapter2\Section4\Space\HandCross2.png'> 
    <p class="t">
    Hvordan ved vi, hvad der er den "rigtige" retning i en bestemt situation? Begge retninger
    er matematisk set vinkelrette på begge vektorer. 
    </p>
    <p class="t">
    Her er man kommet frem til en smart løsning: Formlen for krydsproduktet er valgt, 
    netop så at retningen vil passe din tommelfinger, hvis du holder din hånd ligesom
    jeg gør på billedet. Det er praktisk, da en hånd er noget
    stort set alle har på sig, mens de laver matematik. Hvis du er i tvivl om 
    hvad for en retning krydsproduktet peger, skal du nu bare 
    holde din hånd som jeg gør på billedet, hvor din pegefinger er den ene 
    vektor og din langfinger den anden, og se hvilken retning din 
    tommelfinger peger. Lad mig lige vise et eksempel:
    </p>
    
    
    <video class='SpicBXL' style="width:100%;" controls>
        <source src='../../../Assets/Chapter2\Section4\Space\Right hand rule.mp4' type='video/mp4'>
    </video>

    <p class="t">
    Det her kaldes for "højrehåndsreglen". 
    </p>

    <!--  -->

    <q-stion 1="16" 2="2">
    Sig at:
    _($\vec a = \VeC[a_x,a_y,a_z], \qquad \vec b = \VeC[b_x,b_y,b_z]_)
    Bevis nu at
    _($\vec a \times \vec b = \VeC[a_yb_z-a_zb_y,a_zb_x-a_xb_z,a_xb_y-a_yb_x]_)
    ... er vinkelret på både _(\vec a_) og _(\vec b_). Du behøver ikke at vise, at 
    dets længde er lig _(|\vec a|*|\vec b|*Sin(\theta)_). Det er ret let at bevise,
    men er samtidigt meget uelegant og langt (det er bare en tonsvis masse algebra), så vi
    springer over det.  
    <br><br></q-stion>
    <answer-box>
    Hvis vi allerede kender formlen og bare skal bevise, at den virker, kan vi 
    nemt indsætte _(n_x=a_yb_z-a_zb_y_), _(n_y=a_zb_x-a_xb_z_) og _(n_z=a_xb_y-a_yb_x_)
    i systemet
    _($\begin{eqnarray}
    && a_x n_x & + \text{ } a_y n_y & + \text{ } a_z n_z & = 0 \\
    && b_x n_x & + \text{ } b_y n_y & + \text{ } b_z n_z & = 0 
    \end{eqnarray}_)
    Og få f.eks. ved første ligning, at
    _($\begin{eqnarray}
    && a_x \left(a_y b_z - a_z b_y \right) & \, + \\
    && a_y \left(a_z b_x - a_x b_z \right) & \, + \\
    && a_z \left(a_x b_y - a_y b_x \right) & \, = 0
    \end{eqnarray}_)
    Det kan vi let se er sandt, når vi ganger ind i parenteserne. 
    På første linje får vi _(a_x a_y b_z_), der går ud 
    med _(-a_y a_x b_z_) på næste linje, ligesom at 
    _(-a_x a_z b_y_) på første linje går ud med _(a_z a_x b_y_) på tredje osv. 
    Ved anden ligning kan vi se præcis det samme, så de giver begge _(0_).
    <p class="t">
    Det er <i>beviset</i>, men hvordan udledte man denne formel til at begynde med? 
    Her skal vi
    egentlig bare gøre det samme, vi gjorde i 
    starten på denne side: Løse systemet for at finde _(n_x_), _(n_y_), _(n_z_). 
    Jeg tænker vi starter med at isolere _(n_y_) i 
    første ligning, hvilket giver:
    _($n_y = -\frac{a_z n_z + a_x n_x}{a_y}_)
    Det indsætter vi i anden ligning og får:
    _($b_x n_x - \frac{b_y}{a_y}\left(a_z n_z + a_x n_x \right) + b_z n_z = 0 \to_)
    _($\left(b_x-\frac{b_y}{a_y}a_x \right)n_x = \left(\frac{b_y a_z}{a_y} - b_z \right) n_z \to_)
    _($n_x = \frac{b_y a_z - b_z a_y}{b_x a_y - b_y a_x} n_z_)
    Vi har nok tænkt os igen at beskrive både _(n_x_) og _(n_y_) i forhold til _(n_z_) og 
    derefter vælge en praktisk _(n_z_) til sidst, der giver en dejlig formel. Vi kan indsætte
    denne _(n_x_) i første ligning og få:
    _($a_x \frac{b_y a_z - b_z a_y}{b_x a_y - b_y a_x} n_z + a_y n_y + a_z n_z = 0 \to_)
    _($n_y = -\frac{n_z}{a_y} \left(a_x \frac{b_y a_z - b_z a_y}{b_x a_y - b_y a_x} + a_z \right) _)
    Ved hjælp af en masse kedeligt algebraisk arbejde er det muligt at simplificere højre side
    massivt til:
    _($n_y = \frac{a_x b_z -  a_z b_x}{b_x a_y - b_y a_x} n_z _)
    Så vi har nu:
    _($\begin{eqnarray}
    && n_x & = \frac{b_y a_z - b_z a_y}{b_x a_y - b_y a_x} & n_z \\ \\
    && n_y & = \frac{a_x b_z -  a_z b_x}{b_x a_y - b_y a_x} & n_z 
    \end{eqnarray}_)
    Det mest praktiske _(n_z_) vi kan vælge er nok _(n_z=b_x a_y - b_y a_x_), siden det vil 
    fjerne brøken. Vi får nu endeligt:
    _($\begin{eqnarray}
    && n_z = b_x a_y - b_y a_x \\
    && n_x = b_y a_z - b_z a_y \\
    && n_y = a_x b_z -  a_z b_x
    \end{eqnarray}_)
    Voila!
    </p>
    <br></answer-box>

    <!--  -->

    <q-stion 1="16" 2="3">
    Et plan indeholder punkterne _((3,-2,6)_), _((2,1,5)_) og _((-1,-4,3)_). 
    Find planets ligning. 
    <br><br></q-stion>
    <answer-box>
    For at finde planets ligning har vi brug for et punkt _(P_) og normalvektoren _(\vec{n}_).
    Normalvektoren kan vi finde, ved at tage krydsproduktet af to vektorer
    på planet, da den skal være vinkelret til dem begge:
    _($\vec{a}=\VeC[3,-2,6] - \VeC[2,1,5]=\VeC[1,-3,1]_)
    _($\vec{b}=\VeC[-1,-4,3]- \VeC[2,1,5]=\VeC[-3,-5,-2]_)
    _($\to_)
    _($\vec{n}=\VeC[a_3*b_3-a_3*b_2,a_3*b_1-a_1*b_3,a_1*b_2-a_2*b_1]=\VeC[(-3)*(-2)-1*(-5),1*(-3)-1*(-2),1*(-5)-(-3)*(-3)]=\VeC[11,-1,-14]_)
    Altså, siden vi har formlen
    _($n_x*x+n_y*y+n_z*z=n_x*p_x+n_x*p_y+n_x*p_z_)
    ... får vi:
    _($11x-1y-14z=11*2-1*1-14*5_)
    Som forsimplet er:
    _($11x-y-14z=-49_) 
    Vi behøvede ikke bekymre os om højrehåndsreglen, da det 
    ikke er relevant for planets ligning, om 
    normalvektoren går fremad eller tilbage. 
    <br><br></answer-box>
    
    <q-stion 1="16" 2="4">
    Sig vi har en eller anden kasse i et rum:
    <img class='Spic' style='width:53%' src='../../../Assets/Chapter2\Section4\Space\KasseKrydsprodukt.png'> 
    <p class="t">
    Hvis hver side på kassen er _(0.5m_) lang, hvad er så koordinaterne til punktet _(P_)?
    </p>
    <br></q-stion>
    <answer-box>
    Lad mig lige give punkterne nogle navne:
    <img class='Spic' style='width:30%' src='../../../Assets/Chapter2\Section4\Space\KasseKrydsprodukt2.png'> 
    <p class="t">
    For at finde _(P_) skal vi finde en eller anden
    _(0.5m_) lang vektor _(\vec{v}_), der er vinkelret til både
    _(\vec{BA}_) og _(\vec{BC}_) (som jo er vinkelrette på hinanden). 
    Så ved vi, at _(P=C+\vec{v}+\vec{BA}_).
    </p>
    <p class="t">
    Først lige hurtigt:
    _($\vec{BA}=\VeC[3.95,4.45,2.26]-\VeC[4.3,4.48,2.62]=\VeC[-0.35,-0.03,-0.36]_)
    _($\vec{BC}=\VeC[4.08,4.88,2.82]-\VeC[4.3,4.48,2.62]=\VeC[-0.22,0.4,0.2]_)
    Så:
    _($\vec{v}=\VeC[0.03*0.2 - 0.36*0.4,0.36*(-0.22)-0.35*0.2,0.35*0.4-0.03*(-0.22)]=\VeC[-0.138,-0.149,0.146]_)
    Vi ved fra videoen om højrehåndsreglen, at vi i lige dette
    eksempel faktisk skal vende retningen om:
    _($\vec{v}=\VeC[0.138,0.149,-0.146]_)
    Nu skal vi sørge for, at _(\vec{v}_) har den rigtige længde:
    _($\frac{0.5}{\sqrt{0.138^2+0.149^2+0.146^2}}*\VeC[0.138,0.149,-0.146]=\VeC[0.275, 0.297, -0.292]_)
    Endelig. Nu kan vi bare sige:
    _($P=\VeC[4.08,4.88,2.82]+\VeC[-0.22,0.4,0.23]+\VeC[0.275, 0.297, -0.292]=\VeC[4.005,5.147,2.167]_)
    Voila!
    </p>
    <br></answer-box>

    <!--  -->

    <q-stion 1="16" 2="5">
    I mange 3D spil har man en karakter, der går rundt i en 3D verden.
    De her spil har ofte et stort internt koordinatsystem, som alle objekter (inklusiv
    spilleren!) er beskrevet i forhold til. Sig at vi er en spiller, der står på
    positionen _((-4.24,5,2.34)_) og kigger mod
    _($\vec{r}=\VeC[-0.8,0.4,0.5]_)
    3D former er ofte beskrevet kun ved hjælp af deres hjørner. F.eks 
    kunne vi beskrive en 3D kasse gennem positionerne på dens _(8_) hjørner
    i spillets koordinatsystem:
    <img class='SpicXL' style='width:95%' src='../../../Assets/Chapter2\Section4\Space\SpilopgaveB.png'> 
    <p class="t">
    Mit spørgsmål til dig er nu: Kigger din spilkarakter mod denne 3D rektangel i spillet?
    Det er nok vigtigt for spillet at vide, siden spilleren måske vil interagere
    med objektet.
    </p>
    <p class="t">
    For at gøre det lidt nemmere, behøver du ikke tjekke <i>hver</i> flade på rektanglet - bare
    tjek den røde-ish flade til højre. 
    Man <i>burde</i> tjekke alle, men det ville blive exceptionelt kedeligt og tidskrævende for os begge.
    </p>
    <br></q-stion>
    <answer-box customWidth="500">
    Vi skal nok gøre lidt det samme som med bolden fra tidligere: Beskrive fladen som 
    et plan ved hjælp af en normalvektor, se hvornår vi skærer
    planet (her nu kamera-synet i stedet for bolden), og se om skæringspunktet
    er inden for fladens grænser. 
    <p class="t">
    Først normalvektoren. Vi ved at planet indeholder:
    _($\begin{eqnarray}
    && \VeC[-9.47,7.6,10.77] & - \VeC[-13.92,4.34,9.21] & = \VeC[4.35,3.25,1.56] \\ \\
    && \VeC[-14.61,8.37,2.8] & - \VeC[-13.92,4.34,9.21] & = \VeC[-0.69,4.02,-6.41]
    \end{eqnarray}_)
    Normalvektoren skal være vinkelret på dem begge, så: 
    _($\vec n =  \VeC[4.35,3.25,1.56] \times \VeC[-0.69,4.02,-6.41] = \VeC[-27.15,27.48,20.17]_)
    _(-27.15*(-9.47)+27.48*(7.6)+20.17*(10.77)_) er lig _(683.18_), så planet bliver
    altså:
    _($-27.15x+27.48y+20.17z = 683.189_)
    Kameraets syn kan modelleres som en simpel linje:
    _($\VeC[x,y,z]=\VeC[-4.24,5,2.34]+t*\VeC[-0.8,0.4,0.5]_)
    Så vi har nu ligningen
    _($\begin{align}
    & 5.59*(-4.24-0.8t)-6.18*(5+0.4t)+1.19*(2.34+0.5t) = \\ \\
    & 683.189
    \end{align}_)
    ... som har løsningen _(t=-115.77_). Det vil sige, at skæringspunktet er:
    _($\VeC[x,y,z]=\VeC[-4.24,5,2.34]-115.77*\VeC[-0.8,0.4,0.5]=\VeC[-11.41,8.58,6.82]_)
    Hvordan præcist tjekker vi, om det er inden for rammerne? Ved bolden / møblet var det
    nemt, da vores koordinatsystem var opsat, så vi kun behøvede
    at kigge på _(x_) og _(y_). Hvad nu, dog? Jeg har èn ide:
    </p>
    <img class='Spic' style='width:50%' src='../../../Assets/Chapter2\Section4\Space\Spilopgave2.png'> 
    <p class="t">
    Siden skæringspunktet _(I_) er på planet defineret af de to vektorer _(\vec{AB}_)
    og _(\vec{AC}_), kan _(\vec{AI}_) beskrives som en kombination af 
    _(\vec{AB}_) og _(\vec{AC}_) som 
    _($\vec{AI}=a*\vec{AB}+b*\vec{AC}_)
    Så skal vi 
    bare finde _(a_) og _(b_), og tjekke om _(0 \gt a \gt 1_) og _(0 \gt b \gt 1_).
    </p>
    <p class="t">
    Vektorerne vi skal arbejde med er:
    _($\begin{eqnarray}
    && \vec{AB} = \VeC[4.35,3.25,1.56] \\ \\
    && \vec{AC} = \VeC[-0.69,4.02,-6.41] \\ \\
    && \vec{AI} = \VeC[-11.41,8.58,6.82] - \VeC[-13.92,4.34,9.21] = \VeC[2.52,4.24,-2.39]
    \end{eqnarray}_)
    Vi kan nu opsætte ligningerne:
    _($\begin{eqnarray} 
    && 2.52 & = & a*4.35 & + b*(-0.69) \\
    && 4.24 & = & a*3.25 & + b*4.02 \\
    &- & 2.39 & = & a*1.56 & + b*(-6.41)
    \end{eqnarray}_)
    Der er to ubekendte, så vi har faktisk kun brug for 
    de to første ligninger. Løser vi dem, får vi _(a=0.65_) og _(b=0.52_).
    Så du ser henad mod fladen! Voila! 
    </p>
    <br></answer-box>

    <q-stion 1="16" 2="6" customWidth="650">
    To planer danner en linje, når de skærer hinanden:
    <img class='SpicXL' style='width:95%' src='../../../Assets/Chapter2\Section4\Space\PlanerDerSkærer.png'> 
    <p class="t">
    Find skæringen mellem planerne 
    _($x+2y-z=3_) 
    ... og
    _($-2.5x+3y-2z=15_)
    Skæringen er altså en linje.
    </p>
    <br></q-stion>
    <answer-box t="h">
    For at finde en linje, har vi brug for dens retning, samt èt enkelt punkt på linjen. 
    Punktet burde være nemt nok, da vi har to ligninger og tre ubekendte. Ved retningen kan vi observere,
    at retningsvektoren ligger i <i>begge planer</i>. Hvad kan det fortælle os? 
    <br><br></answer-box>
    <answer-box>
    For at finde en linje, har vi brug for dens retning, samt èt enkelt punkt på linjen. 
    Punktet burde være nemt nok. Vi ved at: 
    _($\begin{eqnarray}
    && x & + 2y & \, - z & = 3 \\
    & - & 2.5x & + 3y & - \, 2z & = 15 \\
    \end{eqnarray}_)
    Det er to ligninger og tre ubekendte. Der er derfor (højest sandsynligt)
    uendelig mange svar, og èn variabel er fri til at være, hvad end den lyster. 
    Vi vælger derfor _(x=0_) og får:
    _($\begin{align}
    2y - z & = 3 \\
    3y - 2z & = 15
    \end{align}_)
    Løsningen på dette er _(y=-9_), _(z=-21_), så punktet er _((0,-9,-21)_). 
    <p class="t">
    Retningen kan beskrives som en <i>vektor</i>, og den her vektor ligger på <i>begge planer</i>. 
    Hvis en retning ligger på et plan, er den vinkelret til planets normalvektor, så vores
    retning er vinkelret på <i>begge</i> normalvektorer. Vi skal derfor tage et krydsprodukt! Genialt! 
    _($\vec{n_1} \times \vec{n_2} = \VeC[1,2,-1] \times \VeC[-2.5,3,-2] = \VeC[-1,4.5,8]_)
    Vores linje er altså:
    _($\VeC[x,y,z] = \VeC[0,-9,-21] + t \VeC[-1,4.5,8]_)    
    Bum!
    </p>
    <br></answer-box>

    <q-stion 1="16" 2="7">
    Se følgende billede:
    <img class='Spic' style='width:48%' src='../../../Assets/Chapter2\Section4\Space\Kage.png'> 
    <p class="t">
    Her er origo _((0,0,0)_) placeret i midten af kagen nederst, _(P=_) 
    _((0.05,0.08,0.08)_) og
    _($\vec{n}=\VeC[0.09,0.02,-0.04]_)
    Hvor langt er kagestykket du skærer?
    </p>
    <br></q-stion>
    <answer-box>
    Kagens "skæringslinje" er en skæringslinje også i den rent matematiske
    forstand:
    <img class='Spic' style='width:76%' src='../../../Assets/Chapter2\Section4\Space\Kage2.png'> 
    <p class="t">
    Det er altså skæringen mellem planet på overfladen af kagen, og planet på overfladen
    af kniven. Kagens normalvektor er meget simpelt lig
    _($\VeC[0,0,1]_)
    Så vi kan finde retningen på skæringslinjen som:
    _($\VeC[0,0,1] \times \VeC[0.09,0.02,-0.04] = \VeC[-0.02,0.09,0]_)
    Linjen bliver altså:
    _($\VeC[x,y,z]=\VeC[0.05,0.08,0.08]+t*\VeC[-0.02,0.09,0]_)
    Vi skal nu finde det andet punkt på omkredsen. Radiusen på kagen er 
    _(\sqrt{0.05^2+0.08^2}=0.094 _), så 
    _($\begin{eqnarray}
    && \sqrt{(0.05+t*(-0.02))^2 + (0.08+t*0.09)^2}=0.094 \to \\ \\
    && \sqrt{0.0085*t^2 + 0.0124*t + 0.0089}=0.094 \to \\ \\
    && 0.0085*t^2 + 0.0124*t + 0.0089 = 0.0089 \to \\ \\
    && t*\left(0.0085t + 0.0124 \right) = 0
    \end{eqnarray}_)
    Denne ligning har løsningerne _(t=0_) og _(t=-1.45_). Nul svarer bare
    til punktet _((0.05,0.08,0.08)_) hvor vi allerede står, så det
    er _(-1.45_), vi er interesserede i: 
    _($\VeC[x,y,z]=\VeC[0.05,0.08,0.08]+(-1.45)*\VeC[-0.02,0.09,0]=\VeC[0.08,-0.05,0.08]_)
    Afstanden bliver altså:
    _($\sqrt{(0.05-0.08)^2 + (0.08-(-0.05))^2} = 13 \text{ cm}_)
    Bum!
    </p>
    <br></answer-box>

