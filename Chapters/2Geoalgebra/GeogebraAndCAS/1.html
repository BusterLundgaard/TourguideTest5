<!DOCTYPE html>


    <!--11.1 --> 
    <h1 class="header">Afsnit 1:</h1>
    <h1 class="title">CAS-programmer og Geogebra</h1>
    
    <p class="t">Previously, during the investigation ... </p>

    <p class="t">"<i>Jeg, under absolut ingen omstændigheder (medmindre det er nævnt direkte), tillader at du bruger computerhjælp. 
    Ingen Maple. Ingen MathCad. Ingen WolframAlpha. Ingen Ti-Nspire. Intet. I hele det første kapitel og lidt længere frem tillader 
    jeg ikke engang lommeregnere! Det virker åndssvagt, men jeg kan virkelig ikke undervurdere, hvor vigtigt det her er!</i>" </p>
    
    <p class="t">
    Sådan her sagde jeg i starten af bogen, men nu er det tid til, at 
    jeg modsiger mig selv. Det var meget vigtigt for mig, at du ikke
    brugte CAS-programmer i starten, da 
    det er rigtig dårligt for en at bruge CAS-programmer, før man har udviklet sin
    "matematiske modenhed". Uden særlig meget erfaring eller viden, vil man
    potentielt ende med at bruge CAS-programmer <i>hele tiden</i>. Det har nogle negative 
    konsekvenser hvis man skal lære matematik:
    </p>

    <p class="t">
    <b> 1</b>: Man vil bruge CAS-programmet til at skrive ens mellemregninger i stedet for at gøre
    det på papir. At gøre det på papir er hundrede gange mere fleksibelt og
    hurtigt end på CAS. Du kan simpelthen nå at skrive mange flere mellemregninger
    i en givet tidsramme, når du gør det med blyant end hvis du bruger et computerprogram!
    Du bliver god til algebra og til at flytte rundt på symboler og tal,
    når du bruger papir: Du behøver ikke tænke over, om du formaterer alting som 
    et computerprogram siger du skal. Du kan skrive/tegne/skitsere hvad
    end du har lyst til som hjælper dig, og du kan nemt kombinere det med tegninger og geometri. 
    Man har simpelt hen brug for at kunne udtrykke sig selv så hurtigt og frit som muligt
    i et fag som matematik hvor man løser mange, abstrakte og forskelligartede problemer. 
    I et CAS-program skal du konstant bekymre dig om 
    "hvordan" du udtrykker dig selv og tager noter, og 
    det fjerner fokus fra selve matematikken. 
    </p>

    <p class="t">
    <b> 2</b>: At bruge et CAS-program kan massivt øge ens <i>tvivl</i>. 
    Uden CAS-programmer ved man at
    der er noget galt med <i>matematikken</i>: Med CAS-programmer kan man
    ikke ekskludere, at der måske faktisk bare er noget galt med
    den måde, man brugte programmet! 
    </p>

    <p class="t">
    <b> 3</b>: Man begynder at bruge CAS-programmet til at
    løse alle "svære" problemer for èn. Man lærer ikke at lave ordentlig algebra
    eller at løse ligninger, fordi det kan CAS-programmet jo bare gøre!
    Algebra og ligninger er to ekstremt vigtige tænke-værktøjer man konstant
    bruger i matematik, og CAS-programmet går kun <i>så</i> langt: Der er mange
    situationer hvor et CAS-program ikke kan hjælpe dig med at løse en bestemt ligning
    eller et bestemt algebraisk problem. Mere rigtigt: CAS-programmet <i>kan</i>
    hjælpe dig i de situationer, men den kan ikke gøre <i>det hele</i>. 
    </p>

    <p class="t">
    <b> 4</b>: Et fjerde problem er, hvis man ved, at bogen er <i>designet</i> omkring CAS.
    I en svær opgave er du hele tiden i tvivl om, hvorvidt
    det er meningen at du skal kunne løse den selv, eller om du
    får brug for CAS: Nogle bøger vil selvfølgelig gøre det klart,
    hvis man <i>skal</i> bruge CAS i en opgave, men andre vil ikke! 
    </p>

    <p class="t">
    Så <i> ja</i>, det her er årsagerne til, at jeg ikke valgte at bruge CAS <i>i starten af bogen</i>.
    Men vi er ikke i starten af bogen længere: Vi er tættere på midten! 
    <b> CAS-programmer kan være super dejlige</b>, <i>hvis du bruger dem ordentligt</i>:
    </p>
    <p class="t">
    <b> 1</b>: Sig du har et større lineært system: 
    _($\begin{alignat}{4}
    4x     & \, \, \, + \, \, \, & 7.9y & \, \, \, - \, \, \, & 13z     & \, \, \, + \, \, \, & 33w & \, \, \, \, = \, \, \, \, 22.6 \\
    -58.3x & \, \, \, + \, \, \, & 12y  & \, \, \, + \, \, \, & 0.03z   & \, \, \, + \, \, \, & 54w & \, \, \, \, = \, \, \, \, 1 \\
    29x    & \, \, \, + \, \, \, & 15y  & \, \, \, - \, \, \, & 18.888z & \, \, \, - \, \, \, & 2w  & \, \, \, \, = \, \, \, \, 3.14 \\
    9x     & \, \, \, + \, \, \, & 99y  & \, \, \, - \, \, \, & 4.4z    & \, \, \, + \, \, \, & w   & \, \, \, \, = \, \, \, \, -19
    \end{alignat}_)
    Du <i>kunne</i> godt løse dette selv, men det ville tage lang tid, og
    chancen for at du laver i hvert fald _(1_) mindre fejl undervejs er stor. 
    Så kan computeren vel ligeså godt bare gøre det for dig! Et andet eksempel kunne være: 
    _($3x-0.5+6*(5-13x)=22+8.3x-3+3*(9x-1.5x- 20)_)
    Den her ligning <i>kunne</i> du tydeligvis godt selv løse i hånden hvis du ville. 
    Det <i>er</i> en simpel lineær ligning, men den er også ret stor og kludret. Det ville
    tage tid at gange ind parenteserne og samle alle _(x_)'erne, og igen
    er der stor chance for <i>fejl</i>. Et tredje eksempel er:
    _($\left(\left(7.7 \VeC[5.1,9.9,8.25] - \VeC[7.5,8.64,-12.6] \right) \times \VeC[-9.4,6.7,-13.3] \right)*\VeC[8.3,1.2,0.05]_) 
    Måske fik du brug for at beregne dette udtryk i processen af et 3D problem. 
    Det er intet <i>svært</i> her, det er bare stort og kedeligt. Det kan computeren gøre
    langt bedre end os. 
    </p>
    <p class="t">
    Fælles for alle de her eksempler er, at computeren skifter fokusset fra repetition og
    kedelig beregning til matematikken og problemerne vi løser. Det 
    mindsker også chancen for fejl markant. 
    </p>
    <p class="t">
    <b> 2</b>: CAS-programmer kan hjælpe os med at tjekke, om en løsning er sand eller falsk, da 
    de sjælen laver fejl ligesom os. Det er virkelig praktisk, at kunne definitivt og let tjekke, om
    noget er rigtig eller forkert, eftersom udvikling og forståelse af matematik allerede er fyldt til
    randen med usikkerhed. Du har måske mulighed for at tjekke påstande i CAS-programmet, hvis 
    du er i tvivl om noget, i en tekst du læser, og du kan lettere <i>eksperimentere</i> med matematik. 
    </p>
    <p class="t">
    <b> 3</b>: CAS-programmer er fantastiske til at visualisere matematik. 
    De kan 
    f.eks. nemt tegne grafer, så du let kan få en bedre fornemmelse for, hvordan en funktion
    ser ud. Du kan endda ændre på funktionen og se resultatet med det samme. Vi tænker
    ofte på computere som værktøjer, hvis primære formål er, at hjælpe os med spørgsmål, der har kolde, hårde svar. 
    Men CAS-programmer kan virkelig hjælpe os med <i>intuitionen</i> også. De kan visualisere
    en masse abstrakte koncepter hurtigt, og de giver os evnen til direkte at <i>interagere</i> med matematik:
    Diverse interaktive simulationer i denne bog er èt eksempel. 
    </p>
    <p class="t">
    <b> 4</b>: CAS-programmer åbner dørene til en helt ny verden af matematik, da de
    "nemt" kan løse bestemte problemer, der ville være (praktisk talt) umulige for os
    at løse i hånden. 
    Det er ikke længere et problem at man skal plusse èt tusind forskellige tal med hinanden for
    at få et svar. Det er ikke længere et problem, at man står med en mega svær ligning. 
    Det er ikke længere et problem, at man skal beregne et super kompliceret areal: Computeren
    kan gøre alt det her for os på et splitsekund. CAS-programmer er ikke en <i>erstatning</i>
    af vores tidligere matematik-redskaber: Det er en udvidelse. Et nyt værktøj vi kan
    bruge til at løse mange vigtige problemer og studere en masse interessant matematik. 
    </p>
    <p class="t">
    Så her er planen: I dette mini-afsnit har jeg tænkt mig at lære dig et CAS-program.
    Fremover i bogen må du godt bruge CAS-programmer, men du skal tænke lidt over <i>hvordan</i>
    du bruger dem. Hvis man <i>skal</i> bruge CAS-programmer for at løse et spørgsmål,
    vil jeg altid gøre det klart og tydeligt. 
    CAS-programmet er et <i>værktøj</i> der kan hjælpe dig med beregninger, 
    visualiseringer/intuition, fejltjekning osv. 
    Hvis du lige har lært om hvordan man løser en bestemt slags ligning i hånden, 
    skal du selvfølgelig 
    ikke bruge computeren med det samme, <i>før</i> du er blevet god til at gøre det selv. 
    Brug sund fornuft, bassicly:
    <u>Du læser frivilligt en lærebog. Dit formål er altid at lære. </u>
    </p>

    <p class="pageSplitter">*</p>
    
    <p class="t">
    Det CAS-program vi har tænkt os at bruge hedder Geogebra, og er gratis.
    Det støtter både windows og mac, og selv om det ikke er det
    kraftigste CAS-program i verden, er det super dejligt, simpelt, og kan
    virkelig mange ting på èn gang.  
    </p>
    
    <p class="t">
    Geogebra kan downloades her:
    <a href="https://www.geogebra.org/download">Geogebra forside</a>. Jeg
    viser hvordan man gør det i denne video:
    </p>

    <video class='SpicB' style="width:95%;" controls>
        <source src='../../../Assets/Chapter2\Geogebra\Intro.mp4' type='video/mp4'>
    </video>


