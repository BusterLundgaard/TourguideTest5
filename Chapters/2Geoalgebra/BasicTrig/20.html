<!DOCTYPE html>

     <h4>Streng-instrumenter</h4>
    <p class="t">
    Lad os på denne side kigge på bare èn anvendelse af _(Sin_) og _(Cos_) som bølger: 
    Streng-instrumenter! 
    Med det mener jeg f.eks. en guitar, violin, bass, osv. For at forstå dem, 
    får vi brug for først at forstå,
    hvordan man beskriver en <i>bevægende bølge</i>. F.eks: 
    </p>
    <div style="margin-left:-50px; margin-top:35px;">
        <hover-video customWidth="600px;"  url="../../../Assets/Chapter2\Section1\TrigProperties\MovingWave.mp4" ></hover-video>
    </div>
    
    <p class="t" style="margin-top:35px;">
    Det er en bølgeform, der går fremad med tiden.
    Vi ved at bølgeformen i sig selv kan beskrives som:
    _($y=A*Sin(B*x)_)
    Sig nu at denne bølge bevægede sig fremad på _(x_) med en hastighed på _(v_). 
    Hvordan ville vi beskrive det? 
    </p>
    <p class="t">
    Først af alt kunne vi observere, at eksempelvis 
    _($A*Sin \left(B*(x-2.3) \right)_)
    ... bare svarer til _(A*Sin(B*x)_), hvor alt er rykket _(2.3_) fremad:
    </p>
    <img class='SpicXL' style='width:100%;' src='../../../Assets/Chapter2\Section1\TrigProperties\RykketSinKurve.png'> 
    <p class="t">
    Det giver egentlig god nok mening: _(x_) skal være _(2.3_) højere end tidligere, for at 
    _(x-2.3_) tager samme værdi som bare _(x_), men den vokser stadig med præcist samme hastighed. 
    Kurven skal altså
    være _(2.3_) længere fremme på _(x_), for at nå hen til de samme punkter, 
    den tidligere kurve kom frem til. 
    </p>
    <p class="t">
    Lidt mere generelt svarer 
    _($A*Sin \left(B*(x-p) \right)_) 
    ... til bølgen der er rykket _(p_) fremad. 
    Den har en hastighed på _(v_), så efter _(t_) sekunder burde den have rykket 
    _(v*t_). Vi får endeligt:
    _($A*Sin\left(B*(x-v*t) \right)_)
    Hvis vi ganger ind i parentesen, bliver det til:
    _($A*Sin\left(B*x - Bv*t \right)_)
    Nice! Den her konkrete matematiske beskrivelse er vigtig, da man kan bruge 
    den til at bevise, et resultat der ikke er særlig intuitivt:
    </p>
    <p class="t">
    Sig du har to bølger. 
    Bølgerne er identiske, og har også samme startposition. Den eneste 
    forskel er, at de bevæger sig i
    modsatte retninger: Den ene fremad, den anden bagud. 
    Så i den ene minusser vi med _(Bv*t_) inde i _(Sin_), i den
    anden plusser vi. Sig at de her to bølger blev lagt sammen til èn samlet 
    bølge. Man kan nu bevise matematisk at:
    _($A*Sin\left(Bx - Bv*t \right) + A*Sin\left(Bx + Bv*t \right) =_)
    _($ 2A*Sin(Bx) Cos(Bv*t)_)
    Vi har ikke helt de matematiske redskaber til at bevise det lige nu, 
    men det vil være en opgave senere i 
    dette afsnit. For nu antager vi bare at det er sandt. 
    </p>
    <p class="t">
    Umiddelbart virker det som et kedeligt og uimponerede resultat, men 
    vil se senere at det forklarer en del.
    </p>

    <p class="cent">*</p>
    
    <p class="t">
    <i>Anyways</i>: Streng-instrumenter. Ideen bag et hvilket som helst streng-instrument er, 
    at få en eller flere strenge til at vibrere.
    De her vibrationer kan vibrere luften, hvilket vi jo ved skaber lyd. 
    Det "lyder" umiddelbart nemt at få en streng til at vibrere,
    men det er tricky, da strengen <i>skal</i> vibrere på en meget bestemt måde.
    Hvis den bliver tilfældigt vibreret skaber den en masse 
    tilfældige frekvenser oven i hinanden, og lyden vil blive grim. 
    Følgende animation viser nogle eksempler på, hvad en "ordentlig" vibration kunne se ud som: 
    </p>
    <div style="margin-left:114px; margin-top:35px;">
        <hover-video customWidth="300px;" url="../../../Assets/Chapter2\Section1\TrigProperties\StandingWavesGodDamn.mp4" ></hover-video>
    </div>
    <p class="t" style="margin-top:35px;">
    Her er vibrationen bare èn eller flere bølgedale der går op 
    og ned gentagende gange. Hver af de
    her vibrationer danner èn bestemt konstant frekvens i luften, 
    hvilket sørger for, at vi får en rigtig <i>tone</i> i stedet for  
    auditivt rod. 
    </p>
    <p class="t">
    I følgende video forklarer jeg, hvordan vi kan få de her bestemte 
    vibrationer til at opstå:
    </p>
    <video class='SpicBXL' style="width:100%;" controls>
        <source src='../../../Assets/Chapter2\Section1\TrigProperties\StandingWavesForklaring.mp4' type='video/mp4'>
    </video>
    <p class="t">
    Den bølge vi laver med hånden, ved vi kan beskrives som:
    _($h_1=A*Sin\left(B*x - Bv*t \right)_)
    Hvor _(h_1_) er højden af bølgen, _(v_) er hastigheden, _(A_) 
    bestemmer maks- og min højden på bølgen og _(B_) bestemmer bølgelængden. Vi så
    i videoen, at der ude i enden bliver dannet en identisk kurve med modsat retning:
    _($h_2=A*Sin\left(B*x + Bv*t \right)_)
    Den samlede bølge vi får som resultat er _(h_1+h_2_), 
    hvilket vi ved matematisk kan omskrives til:
    _($2A*Sin(B*x)*Cos(Bv*t)_)
    Den her form er meget interessant, fordi den beskriver præcist 
    hvad der sker på de "ordentlige" bølger jeg viste i animationen.
    _(2A*Sin(B*x)_) ændrer sig slet ikke med tiden. Vi ved at den 
    originale bølge var _(A*Sin(B*x-B*v*t)_), 
    så denne del af den sammenlagte bølge har præcist samme form 
    som den originale, bare dobbelt så højt og uden at bevæge sig:
    </p>
    <img class='SpicXL' style='width:100%' src='../../../Assets/Chapter2\Section1\TrigProperties\MoreOnStandingWaves.png'> 
    <p class="t">
    Denne kurve bliver ganget med _(Cos(Bv*t)_), som med tiden skifter 
    mellem _(-1_) og _(1_). Det har følgende effekt på vores kurve:
    </p>
    <div style="margin-top:35px;">
        <hover-video url="../../../Assets/Chapter2\Section1\TrigProperties\MoreOnStandingWaves.mp4" ></hover-video>
    </div>
    <p class="t" style="margin-top:35px;">
    Bum! Det er præcist den slags vibration vi gerne vil have! 
    Som vi så i videoen, skal 
    bølgelængden være lig _(L/(0.5*n)_). Bølgelængden af _(Sin(Bx)_) ved vi 
    er _(2\pi/B_), så:
    _($\frac{2\pi}{B}=\frac{L}{0.5*n}_)
    Vi kan omskrive dette til:
    _($2\pi = B*\frac{L}{0.5*n} \to B=\frac{2\pi}{\frac{L}{0.5*n}}_)
    Denne brøk kan forsimples, og vi får:
    _($B=\frac{\pi*n}{L}_)
    De forskellige ordentlige vibrationer i animationen var bare 
    forskellige værdier til _(n_)! Specifikt fra _(n=1_) til _(n=5_).
    </p>
    <p class="t">
    Så vi ved nu, at vi kan skabe de her "ordentlige" toner, ved at 
    lave bølger på en streng med bestemte bølgelængder der følger _(\pi*n/L_). 
    De her bølgelængder kaldes "harmoniske", og bølgelængden 
    hvor _(n=1_) kaldes "den fundamentale".
    Vibrationen vi danner kaldes en "stående bølge", da 
    bølgeformen står stille på _(x_), 
    og kun ændrer højden over tid. 
    </p>
    <p class="t">
    Stående bølger er praktiske, da de vibrerer luften frem og 
    tilbage med en <i>konstant</i> frekvens. 
    Strengen kan nu bruges
    som en primitiv lydkilde, der holder en bestemt frekvens i 
    et længere stykke tid. 
    Det naturlige første spørgsmål er så
    <i>hvilken</i> frekvens. 
    Det er jo vigtigt for en musiker, der søger en 
    bestemt slags lyd til deres sang. 
    </p>
    <p class="t">
    Vi ved at _(Cos(Bv*t)_) er hvad der får den stående bølge til at 
    vibrere op og ned. 
    Frekvensen af den stående bølge er derfor lig frekvensen af 
    _(Cos(Bv*t)_). Vi ved at _(1_) gang op og ned på _(Cos(Bv*t)_) 
    tager _(2\pi/Bv_) sekunder, så frekvensen er:
    _($\frac{1}{\frac{2\pi}{Bv}} = \frac{Bv}{2\pi}_)
    Vi ved at _(B=\pi*n/L_). Hastigheden _(v_) er som sagt i videoen 
    baseret på selve materialet, men det er bevist fysisk at:
    _($v=\sqrt{\frac{\text{s}}{d}}_)
    Hvor _(s_) er et tal der beskriver hvor stramt/løst snoren er sat 
    op ude i enderne, og _(d_) er densiteten (hvor meget 1 længde af snoren vejer). 
    Hvis vi nu indsætter både _(B_) og _(v_), ser vi at 
    frekvensen kan beskrives som:
    _($f=\frac{(\pi*n/L)*\sqrt{s/d}}{2\pi} = \frac{n}{2 \sqrt{d}}*\frac{\sqrt{s}}{L}_)
    Man ville umiddelbart tænke, at det var _(n_) man justerede på 
    for at danne en bestemt frekvens, men det er meget sjælendt tilfældet. 
    At skabe en bølge med denne perfekte bølgelængde er nemlig meget svært: 
    Især hvis begge ender sider fast. 
    I de følgende to slow-mo videoer 
    kan du se ét ryk på henholdsvis en guitar og en violin: 
    </p>
    <p class="cent">
        <a href="https://www.youtube.com/watch?v=LNNQvG0jWtw">Guitar</a> <br>
        <a href="https://www.youtube.com/watch?v=6JeyiM0YNo4">Violin</a>
    </p>
    <p class="t">
    Det ligner ... overhovedet ikke en sinusbølge! I alt ærlighed 
    ligner det mere en trekant, når de giver slip i starten. 
    Det der faktisk sker er også ret kompliceret: 
    Denne tilfældige vibration/form der bliver dannet på strengen, kan beskrives som en 
    <i>sum</i> af forskellige, harmoniske sinusbølger, hver med deres egen amplitude: 
    </p>
    <img class='Spic' style='width:80%' src='../../../Assets/Chapter2\Section1\TrigProperties\StolenFourierPicture.png'> <sup><a href="https://physics.stackexchange.com/questions/111780/why-do-harmonics-occur-when-you-pluck-a-string/111916#111916" title="Lige dette billede er skammeløst stjålet fra https://physics.stackexchange.com/questions/111780/why-do-harmonics-occur-when-you-pluck-a-string/111916#111916" target="_blank">[F]</a></sup>
    <!-- DET HER BILLEDE HAR DU DIREKTE SJÅLET HERFRA BUSTER: https://physics.stackexchange.com/questions/111780/why-do-harmonics-occur-when-you-pluck-a-string/111916#111916-->
    <p class="t">
    Det er på <i>ingen måde åbenlyst</i> <sup><a href="https://mathworld.wolfram.com/FourierTransform.html" title="Weisstein, Eric W. 'Fourier Transform.' From MathWorld--A Wolfram Web Resource. https://mathworld.wolfram.com/FourierTransform.html target="_blank">[F]</a></sup>, og 
    de første streng-instrumenter i 1200-tallet blev ikke
    opfundet fordi, at folk endelig indså hvordan
    "fourier-transform integralet kan beskrive en hvilket som
    helst kurve som en sum af harmoniske funktioner". 
    Men det <i>er</i> altså sandt. 
    Ét ryk på en guitar eller violin danner faktisk <i>flere</i> 
    stående bølger oven i hinanden.
    Normale akustiske streng-instrumenter kan ikke danne perfekte frekvenser, 
    men de <i>kan</i> danne bestemte kombinationer af frekvenser.
    Formen på ens start-vibration sammen med materialet og designet af instrumenter, 
    bestemmer hvilke frekvenser der bliver kombineret.
    Det er derfor, at der findes så mange vidt forskellige, 
    interessante instrumenter, da der er næsten uendeligt potentiale 
    hvad angår mulige kombinationer af forskellige frekvenser. 
    </p>
    <p class="t">
    Vi ved at frekvensen matematisk blev beskrevet som:
    _($f=\frac{n}{2 \sqrt{d}}*\frac{\sqrt{s}}{L}_)
    Som vi har set, kan man ikke ændre direkte på _(n_) via instrumentet, men
    det <i>er</i> stadig muligt at kontrollere frekvensen gennem _(s_) og _(L_):
    På en guitar kan man ændre hvor stramt strengene sider. 
    Det svarer til, at ændre på _(s_), hvilke gør alle toner højere. 
    Der er hvad man gør, når man tuner en guitar! 
    Ved hjælp af dine fingre på strengene kan du også bestemme _(L_).
    Så du laver store ændringer med _(L_), og <i>tuner</i> med _(s_). 
    En blokfløjte virker på meget samme vis:
    Du justerer _(L_) ved at dække et bestemt hul på blokfløjten!
    </p>
    <p class="t">
    Instrumenter er yderst fascinerende! 
    </p>

