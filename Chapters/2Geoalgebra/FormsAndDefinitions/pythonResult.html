<!DOCTYPE html>


    <h2>Et lettere prætentiøs afsnit om symmetri</h2>

    <p class="t">
    Vi har nævnt det lidt her og der, men lad os prøve at udforske
    <i>symmetri</i> i mere dybde.
    </p>    
    <p class="t">
    Hvis jeg giver dig følgende form som et billede, burde du nok relativt nemt kunne
    se, at den er symmetrisk omkring x-aksen og y-aksen:
    </p>
    <img class="Spic" style="width:15%" src='../../../Assets/Chapter2\Section2\Symmetri\RegPoly1.png'> 
    <p class="t">
    Det ved du på grund af din intuition, og på grund af, at dine øjne
    er ret gode til at se den her slags ting. Det er der intet galt med, men hvis
    det skal analyseres, bør vi definere hvad vi mener mere præcist.
    Hvad hvis jeg i stedet gav dig bare koordinater på punkter?</p>

    <q-stion 1="10" 2="1">
    En figur består af følgende _(6_) punkter i følgende rækkefølge: 
    _($[(2,0), (-2, 0), (-1, 3), (-2, 6), (2, 6), (3, 3)]_)
    Er den symmetrisk omkring en _(x_) linje og en _(y_) linje? 
    Med andre ord: Kan vi spejle den ene halvdel horisontalt eller vertikalt og få den anden?
    <p class="t">
    Prøv at gør dette <i>uden</i> at du bare plotter punkterne.
    </p>
    <br></q-stion>
    <answer-box t="h">
    Hvis man reflekterer et punkt omkring en y-linje, er det kun x-koordinatet der ændrer sig.
    _(y_)-koordinatet forbliver det samme. Samme gælder med reflektion omkring en x-linje hvor x-koordinatet
    forbliver identisk.
    <p class="t">
    Så to punkter har enten det samme x-koordinat eller samme y-koordinat hvis
    de er "reflekterede" par omkring enten x- eller y-linjen. Kan du bruge det til noget?
    </p>
    <p class="t">
    Selvfølgelig er der også tilfældet, hvor _(x_)-koordinatet er <i>på</i> den x-akse det reflekteres omkring
    (vice versa med _(y_)), i hvilket tilfælde punktet ikke bevæger sig overhovedet.
    </p>
    <br></answer-box>
    <answer-box>
    Først af alt skal vi indse, at jeg ikke mener x-<i>aksen</i> / y-aksen, men bare "en eller anden x- eller y linje".
    Alle
    punkterne har positive _((x,y)_) koordinater, så figuren kan umuligt være sig selv
    når den ene halvdel reflekteres gennem x-
    eller y-akse linjen, da de begge skærer _((0,0)_).
    Vi skal bare se, om der findes en komplet horisontal
    linje og komplet vertikal linje vores figur er symmetrisk omkring.
    Her er ét hypotetisk scenario:
    <img class="Spic" style="width:95%" src='../../../Assets/Chapter2\Section2\Symmetri\HypotetiskForklaring1.png'>
    <p class="t">
    _((12, 10)_) har den samme _(y_)-værdi som _((14, 10)_), ligesom flere andre par.
    <i>Hvis</i> _((12,10)_) er
    resultatet af at reflektere _((14,10)_) omkring en x-akse,
    skal den x-akse ligge på _(13_), midten mellem _(12_) og _(14_).
    </p>
    <img class="Spic" style="width:95%" src='../../../Assets/Chapter2\Section2\Symmetri\HypotetiskForklaring2.png'>
    <p class="t">
    Nu skal vi bare tjekke, om andre par af punkter med samme _(y_)-koordinater også har denne midte!
    _(9.5+0.5*(16.5-9.5)=13_), så det gælder.
    _(10+0.5*(16-10)=13_), check. <br>
    _(11+0.5*(15-11)=13_) osv. Det samme skal vi gøre med <i>vores</i> koordinater!
    </p>
    <p class="t">
    En praktisk lille ting: Midten mellem _(a_) og _(b_) kan lidt hurtigere findes hvis vi simplificerer:
    _($a+\frac{1}{2}*(b-a) = \frac{2a+(b-a)}{2} = \frac{a+b}{2}_)
    </p>
    <p class="t">
    Vi kan se, at _((2,0)_) og _((-2,0)_) er de eneste punkter med _(y_)-koordinatet _(0_).
    Midten er:
    _($0.5*(2+(-2)) = 0_)
    _((-1, 3)_) og _((3, 3)_) er de eneste punkter med _(x_)-koordinatet _(3_), så vi tjekker:
    _($0.5*((-1)+3) = 1_)
    Huh. Figuren er <i>ikke</i> symmetrisk på _(x_)-aksen. De to midter matcher ikke.
    Måske _(y_)?
    </p>
    <p class="t">
    _((2,0)_) og _((2,6)_) deler _(x_)-koordinat. Deres midte på _(y_) er
    _(3_). Samme gælder _((-2,0)_) og _((-2, 6)_) der også har en _(y_)-midte på _(3_).
    Der er ingen andre punkter med matchene _(x_)-koordinater, men de to resterende
    punkter _((-1, 3)_) og _((3, 3)_) ligger begge <i>på</i> _(3_).
    Figuren er symmetrisk gennem _(y=3_). Bum!
    </p>
    <p class="t">
    Du kan se figuren visualiseret her:
    </p>
    <img class="Spic" style="width:55%" src='../../../Assets/Chapter2\Section2\Symmetri\SymmetriExercise1Visualization.png'>
    <br><br></answer-box>

    <!--  -->

    <q-stion 1="10" 2="2">
    Se følgende figur:
    <img class='Spic' style='width:35%' src='../../../Assets/Chapter2\Section2\Symmetri\NewExercise1.png'>
    <p class="t">
    Vurder (bare sådan intuitivt), om den her figur har nogle "punkt-symmetrier". Med andre ord:
    Findes der noget punkt, hvor figuren forbliver identisk hvis alle hjørner reflekteres gennem det?
    </p>
    <br></q-stion>
    <answer-box>
    Jeg gennemgår svaret i følgende video:
    <video class='SpicB' style="width:95%;" controls>
        <source src='../../../Assets/Chapter2\Section2\Symmetri\FailedPointSymmetry.mp4' type='video/mp4'>
    </video>
    <br><br></answer-box>

    <!--  -->

    <q-stion 1="10" 2="3">
    Sig du har en figur der består af følgende fire punkter (ikke nødvendigvis givet i den rigtige rækkefølge):
    _($(1.18, 5.28), (4.22, 6.1), (5.2, 1.44), (2.16, 0.62)_)
    Denne figur har èt punkt den er symmetrisk omkring. Find det.
    Gør det uden at plotte punkterne.
    <br><br></q-stion>
    <answer-box>
    Vi har fire punkter. Kald dem for henholdsvis _(A_), _(B_), _(C_) og _(D_). Vi ved der findes
    et symmetripunkt. Kald det for _(P_). Hvert punkt der reflekteres gennem _(P_), skal være lig èn af de andre punkter.
    Derfor er vi nødt til at have to "par" af punkter lig hinanden, når de reflekteres. Det kunne f.eks. være
    paret _(\{A, B\}_) og _(\{C, D\}_). Der er tre mulige par:
    _($\begin{eqnarray}
    && \text{1: } & \{A, B\} \qquad \{C, D\} \\
    && \text{2: } & \{A, C\} \qquad \{B, D\} \\
    && \text{3: } & \{A, D\} \qquad \{B, C\} \\
    \end{eqnarray}_)
    Kun én af de her tre muligheder er rigtige. Hvis _(A_) reflekteret i _(P_) er lig _(B_), så er _(P_)
    i midten af _(A_) og _(B_). Ergo:
    _($\begin{align}
    P &= \left(1.18+0.5*(4.22-1.18), 5.28 + 0.5*(6.1-5.28) \right) \\
    &= \left(2.7, 5.68 \right)
    \end{align}_)
    Men _(P_) skal i dette tilfælde også være mellem _(C_) og _(D_), så:
    _($\begin{align}
    P &= \left(5.2+0.5*(2.16-5.2), 1.44+0.5*(0.62-1.44) \right) \\
    &= \left(3.68, 1.03 \right)
    \end{align}_)
    I dette tilfælde er _(P_) nødt til at være to forskellige steder på èn gang, så her findes det <i>ikke</i>.
    <p class="t">
    For at finde _(P_), er vi derfor nødt til at tjekke alle tre muligheder igennem, og se hvilken mulighed opfylder kravet om at
    midtpunket er det samme ved begge.
    </p>
    <p class="t">
    Mulighed to giver:
    _($\left(1.18+0.5*(5.2-1.18), 5.28+0.5*(1.44-5.28) \right) = \left(3.19, 3.36 \right)_)
    Og:
    _($\left(4.22+0.5*(2.16-4.22), 6.1+0.5*(0.62-6.1) \right) = \left(3.19, 3.36 \right)_)
    Det passer! Vi får nu endeligt:
    _($P= \left(3.19, 3.36 \right)_)
    Voila!
    </p>
    <br></answer-box>

    <!--  -->

    <q-stion 1="10" 2="4">
    Se følgende billede af to figurer:
    <img class='SpicXL' style='width:80%' src='../../../Assets/Chapter2\Section2\Symmetri\NewExercise3.png'>
    <p class="t">
    Den ene figur svarer til den anden figur der er reflekteret i den stiplede linje. Find hældningen på
    denne linje.
    </p>
    <br></q-stion>
    <answer-box>
    Du kan se mit svar her:
    <video class='picB' controls>
        <source src='../../../Assets/Chapter2\Section2\Symmetri\FindTheSymmetryLine.mp4' type='video/mp4'>
    </video>
    <br><br></answer-box>

    <!--  -->

    <q-stion 1="10" 2="5">
    _(\underline{\textbf{A}}_): <br> Hvis du reflekterer en linje gennem et punkt, bliver det så ved med at være en linje?
    <p class="t">
    _(\underline{\textbf{B}}_): <br> Er en cirkel reflekteret gennem et punkt stadig en cirkel?
    </p>
    <p class="t">
    _(\underline{\textbf{C}}_): <br> Er en linje reflekteret gennem en anden linje stadig en linje? Hvis ja, hvad er hældningen/vinklen på den nye linje?
    </p>
    <br></q-stion>
    <answer-box t="Answer _(\underline{\textbf{A}}_)#" tabColour="rgb(171,96,147)">
    Lad os først lige finde en helt generel formel for punkt-refleksion.
    <img class="Spic" style="width:98%" src='../../../Assets/Chapter2\Section2\Symmetri\PointSymmetryExplanation.png'>
    <p class="t">
    Det bliver bare _((a - (p_x-a),b-(p_y-b))=_)
    _($(2a-p_x,2b-p_y)_)
    Sig at min linje _(L_) har en hældning opad på _(k_). Hver gang jeg går _(1_) fremad på
    _(x_) går jeg _(k_) opad.
    Sig også at _(L_) skærer punktet _((0,c)_); Hvis punktet _((x,y)_) er på _(L_), er _(y=kx+c_).
    <i>Hvis</i> det er sandt, at den reflekterede version af _(L_) også er en linje,
    burde det være muligt at tage to vilkårlige punkter
    _((x_0,kx_0+c), (x_1,kx_1+c)_) på _(L_), reflektere dem, tegne en ny linje og altid få det samme resultat.
    </p>
    <p class="t">
    Hvis vi reflekterer gennem punktet _((p_x,p_y)_), får vi henholdsvis
    _($P_0=(2p_x-x_0,2p_y-kx_0-c)_)
    ... og
    _($P_1=(2p_x-x_1,2p_y-kx_1-c)_)
    Hældningen fra _(P_0_) til _(P_1_) er derfor lig:
    _($\frac{2p_y-kx_0-c-(2p_y-kx_1-c)}{2p_x-x_0-(2p_x-x_1)}=\frac{kx_0-kx_1}{x_0x_1}=k_)
    Det er altid lig _(k_) lige meget hvilke to punkter jeg vælger. Det færdiggøre beviset!
    </p>
    <br></answer-box>
    <answer-box t="Answer _(\underline{\textbf{B}}_)#" tabColour="rgb(175,128,161)">
    Se skitsen her:
    <img class="Spic" style="width:95%" src='../../../Assets/Chapter2\Section2\Symmetri\CirkelGennemPunkt.png'>
    <p class="t">
    Lad os kalde vores originale cirkel for _(M_) og den reflekterede cirkel _(M'_).
    For at bevise, at vi danner en ny - endda identisk - cirkel, skal vi vise, at når vi
    reflekterer et noget som helst punkt på _(M_), får vi et punkt der er _(r_) væk fra _(C_),
    hvor _(r_) er radiusen. Det er nemt at se på billedet:
    </p>
    <p class="t">
    _(AB=BC_), _(R_1 B = R_2 B_) og _(\angle ABR_1 = \angle CBR_2_), så
    _(\triangle ABR_1_) er kongruent med _(\triangle CBR_2_). Bam!
    </p>
    <br></answer-box>
    <answer-box t="Answer _(\underline{\textbf{C}}_)#" tabColour="rgb(171,96,147)">
    Her hjælper det igen at lave en tegning:
    <img class="SpicXL" style="width:50%" src='../../../Assets/Chapter2\Section2\Symmetri\LinjeReflekteretLinje.png'>
    <p class="t">
    Min linje _(L_1_) vil på et eller andet tidspunkt skære den linje, jeg reflektere i _(L_2_)
    (medmindre de er parallelle).
    Den vil danne en vinkel _(v_) med _(L_2_), og via den vinkel kan jeg nemt
    reflektere et noget som helst punkt på _(L_1_) gennem _(L_2_).
    Jeg ved, at jeg ender ud med
    en linje, fordi jeg geometrisk (via kongruente trekanter) kan se på skitsen,
    at hvis et punkt _(P_) på linjen er _(d_) væk fra skæringspunktet,
    så er den reflekterede version af _(P_) <i>også</i> _(d_) væk - men altid med
    samme vinkel og derfor hældning.</p>
    <p class="t">
    Jeg ved, at det er en linje, men hvad er vinklen?
    Sig at _(L_1_) har vinkel _(v_1_) til x-aksen, _(L_2_)
    vinkel _(v_2_), og vores nye reflekterede linje _(v_3_).
    Man kan nu let se geometrisk at:
    _($v_2-v_1=v_3-v_2_)
    Ergo:
    _($v_3 = 2v_1-v_0 \to \qquad \text{Hældning}=Tan(2v_1-v_0)_)
    Bum!
    </p>
    <br></answer-box>

    <!--  -->

    <p class="t">
    Som sagt siger vi, at en figur er symmetrisk omkring en linje,
    hvis den ikke ændrer sig når vi reflekterer alle dens punkter <i>i</i> den linje.
    Det her lægger op til en mere generel definition.
    Reflektion omkring en linje og reflektion omkring et punkt er noget
    vi kan <i>gøre</i> ved et punkt, en form, en kurve osv.
    Reflektioner er bare en form for <i>transformation</i> -
    et fancy ord der siger, at man på en eller anden måde laver noget om til noget andet.
    Vi kan "transformere"
    et tal ved at tage sinus af det,
    vi kan "transformere" en figur ved at rotere eller spejlvende den i et punkt, osv.
    Det er meget løst og meget abstrakt. Når man transformerer et objekt er der meget der ændrer sig,
    men visse ting forbliver konstante også.
    Positioner på punkterne i en form ændrer sig ofte ved rotation,
    men vinklerne og sidelængderne i formen er præcis som før.
    </p>
    <p class="t">
    Vi ville sige at "vinkler og sidelængder er <i>invariante</i>
    i rotations-transformationer".
    Hvor vi før sagde at en regulær polygon med 6 sider var symmetrisk omkring _(x_)-aksen,
    kan vi nu sige at regulære _(6_)-polygoner er invariante med reflektion omkring x-aksen gennem deres midte.
    I know, i know, mærkeligt, abstrakt og tilsyneladende ubrugligt, men faktisk et effektivt sprog til at
    beskrive mange ideer.
    Lad os se på eksempler af invariante egenskaber i diverse transformationer.
    </p>


    <q-stion 1="10" 2="6">
    _(\underline{\textbf{A}}_): <br> Vis at længder er invariante når man udsætter to
    punkter for nogen som helst form for linje-reflektions-transformation.
    <p class="t">
    _(\underline{\textbf{B}}_): <br> Vis meget lignende at <i>vinkler</i> også er invariante under samme slags transformation
    </p>
    <p class="t">
    _(\underline{\textbf{C}}_): <br> Vis at længder og vinkler er invariante over for punkt-reflektions-transformationer.
    Konkret: Afstanden og vinklen af et linjestykke defineret af to punkter _(A_) og _(B_) forbliver
    intakt, hvis transformationen anvendes <i>på</i> både _(A_) og _(B_).
    </p>
    <br></q-stion>
    <answer-box t="Answer _(\underline{\textbf{A}}_)#" tabColour="rgb(171,96,147)">
    Lad os først lige tegne situationen:
    <img class="Spic" style="width:98%" src='../../../Assets/Chapter2\Section2\Symmetri\LengthAngleLineReflecInvariant.png'>
    <p class="t">
    Når vi går fra _(A_) til _(B_), går vi _(M_A M_B_) langs _(\Seg{M_a M_B}_), og
    _(M_B B - M_A A_) vinkelret _(\Seg{M_a M_B}_). Vi kan derfor bruge pythagoras
    til at regne _(AB_) som:
    _($AB = \sqrt{(M_A M_B)^2+(M_B B - M_A A)^2}_)
    Med præcis samme logik kan vi regne _(A' B'_) som:
    _($A' B' = \sqrt{(M_A M_B)^2+(M_B B' - M_A A')^2}_)
    Men vi ved, at _(M_B B = M_B B'_) siden _(B_) er en reflekteret version af _(B'_).
    Samme gælder med _(M_A A_) og _(M_A A'_). Vi får nu:
    _($A' B' = \sqrt{(M_A M_B)^2+(M_B B - M_A A)^2}_)
    Så _(A'B' = AB_). Bum!
    </p>
    <br></answer-box>
    <answer-box t="Answer _(\underline{\textbf{B}}_)#" tabColour="rgb(175,128,161)">
    (I dette svar refererer jeg tilbage til skitsen i sidste opgave)
    <p class="t">
    Vi ved fra sidste opgave, at længder forbliver intakte. På skitsen har vi altså
    både _(AB=A'B'_), _(AC=A' C'_) og _(BC=B' C'_). Vi skal nu vise, at
    _($\angle ABC = \angle A' B' C'_)
    _(\angle ABC_) er en vinkel i trekanten _(\triangle ABC_), og _(\angle A' B' C'_) er
    en vinkel i trekanten _(\triangle A' B' C'_). Disse trekanter er kongruente,
    da alle deres længder er identiske. Kongruensen fortæller os, at deres vinkler også er identiske,
    hvilket med det samme giver _(\angle ABC = \angle A'B'C'_). Voila!
    </p>
    <br></answer-box>
    <answer-box t="Answer _(\underline{\textbf{C}}_)#" tabColour="rgb(171,96,147)">
    Det her har vi faktisk allerede bevist, da vi arbejdede med cirklen.
    Der viste vi, at et hvilket som helst punkt på cirklen var lige langt væk fra
    det reflekterede center.
    Ergo, længder holder.
    Gennem kongruens opdagede vi også, at
    vinklen _(\angle FAP_) fra reflektionspunktet _(F_) til centeret _(A_)
    til punktet på cirklen _(P_), var identisk med _(\angle FA'P'_) fra _(F_) til
    det reflekterede center _(A'_) og punkt _(P'_).
    Vinklen mellem to forskellige punkter på cirklen forbliver konstant,
    fordi man bare tager en forskel
    fra vinklen til reflektionspunktet (lidt dårligt forklaret i know, men hvis du tjekker
    den tidligere skitse med cirklen, kan du let se at det gælder).
    <br><br></answer-box>

    <!--  -->

    <q-stion 1="10" 2="7">
    Hvor mange reflektions-transformationer gennem linjer findes der, hvor en regulær _(n_)-polygon er invariant?
    <br><br></q-stion>
    <answer-box>
    Lad os dele problemet op i regulære polygoner med lige og ulige mængder af sider:
    <img class="Spic" style="width:67%" src='../../../Assets/Chapter2\Section2\Symmetri\SymetrierIRegPolygon.png'>
    <p class="t">I ulige regulære polygoner er der _(2k+1_) sider. Hvis jeg vælger èn side (sig bunden),
    er der _(2k_) sider tilbage,
    hvilket betyder der er _(k_) sider til henholdsvis højre og venstre.
    Alle de her siders vinkler
    og længder er identiske, så der er ingen grund til de skulle mødes længere ovre mod èn side end den anden.
    De mødes derfor i midten, lige over _(M_). Det her kan vi gøre for hver af de _(2k+1_) sider, og der er derfor
    _(n_) linje-symmetrier i en regulær polygon med en ulige mængde kanter.
    <p class="t">
    I en lige regulær polygon opstår der symmetrier to steder.
    Første tilfælde minder meget om den ulige:
    Vi vælger et punkt, og der vil være ligeså mange punkter til højre som til venstre
    (eller over/under, you get the point).
    Det kan vi gøre _(n/2_) gange, da linjen fra _(A_) til _(B_) er den samme som linjen fra _(B_) til _(A_).
    </p>
    <p class="t">
    I det andet tilfælde vælger vi en side (sig bunden) og observerer, at der
    altid findes en side parallel med denne.
    Der er _(n-2_) resterende sider udover vores udvalgte og den parallelle.
    Det kan omskrives til _(2k-2_) eller _(2(k-1)_), så
    der er ligeså mange til højre for vores udvalgte som der er til venstre.
    Dette kan vi gøre _(n/2_) gange, da der
    er _(n/2_) parallelle par af sider. Alt i alt er der _(n/2+n/2=n_) linje-reflektionssymmetrier
    i en regulær polygon med et lige antal sider.
    </p>
    <p class="t">
    Generelt kan vi bare sige, at en regulær polygon med _(n_) sider har _(n_) linje-reflekionssymmetrier,
    da svaret er det samme i det ulige og lige tilfælde.
    </p>
    <br></answer-box>

    <q-stion 1="10" 2="8">
    _(\underline{\textbf{A}}_): <br> Find en formel du kan bruge til at rotere et punkt _((p_x,p_y)_) med _(\theta_) grader omkring _((0,0)_).
    Det vil hjælpe dig i næste opgave.
    <p class="t">
    _(\underline{\textbf{B}}_): <br>  Sig du har en trekant der består af punkterne
    _($(13.07,4.96), \, (-10.83,8.84), \, (-2.24,-13.79)_)
    Er den invariant over for en transformation der roterer hver punkt omkring _((0,0)_) med en vinkel på _(120_) grader?
    </p>
    <br></q-stion>
    <answer-box t="h" tabColour="rgb(192,209,132)">
    Vores punkt har en eller anden radius _(r_) og vinkel _(v_) til _((0,0)_). Det betyder,
    at vi kan beskrive det som:
    _($\left(r Cos(v), r Sin(v) \right)_)
    Det her er lidt mere praktisk for vores formål end at beskrive det med koordinater.
    <br><br></answer-box>
    <answer-box t="Answer _(\underline{\textbf{A}}_)#" tabColour="rgb(171,96,147)">
    Sig at vores punkt har en radius _(r_) og vinkel _(v_) til _((0,0)_). Koordinaterne til
    punktet kan nu beskrives som:
    _($\left(r Cos(v), r Sin(v) \right)_)
    Hvis vores punkt er roteret med _(\theta_), så er vinklen til _((0,0)_) nu lig
    _(v+\theta_), så:
    _($\left(r Cos(v+\theta), r Sin(v+\theta) \right)_)
    Lad os nu se, om vi kan omskrive dette til noget praktisk, hvor vi ikke behøver at kende _(r_) eller _(v_).
    Det mest åbenlyse er nok at udvide _(Cos(v+\theta)_) og _(Sin(v+\theta)_).
    _(x_)-koordinatet omskriver vi til:
    _($r Cos(v) Cos(\theta) - r Sin(v) Sin(\theta)_)
    Men _(r Cos(v)_) og _(r Sin(v)_) er bare _(x_) og _(y_)-koordinaterne til vores originale punkt, så vi får:
    _($p_x Cos(\theta) - p_y Sin(\theta)_)
    Ved _(y_)-koordinatet kan vi gøre præcist det samme og få:
    _($p_x Sin(\theta) + p_y Cos(\theta)_)
    Alt i alt:
    _($\left(p_x Cos(\theta) - p_y Sin(\theta), p_x Sin(\theta) + p_y Cos(\theta) \right)_)
    ><br></answer-box>
    <answer-box t="Answer _(\underline{\textbf{B}}_)#" tabColour="rgb(175,128,161)">
    Vi skal rotere hvert punkt med _(120_) grader og se, om vi får et punkt,
    der allerede findes på trekanten. Vi anvender formlen fra sidste opgave og starter
    med _((13.07,4.96)_):
    _($\begin{eqnarray}
    && x = 13.07*Cos(120)-4.96*Sin(120) = -10.82 \\
    && y = 13.07*Sin(120) + 4.96*Cos(120) = 8.84
    \end{eqnarray}_)
    Indtil videre passer det. Vi tjekker nu det næste punkt _((-10.38,8.84)_):
    _($\begin{eqnarray}
    && x = -10.38*Cos(120)-8.84*Sin(120) = -2.24 \\
    && y = -10.38*Sin(120) + 8.84*Cos(120) = -13.79
    \end{eqnarray}_)
    Det passer stadig! I denne situation behøver vi faktisk slet ikk tjekke
    transformationen af _((-2.24,-13.79)_) for at få vores svar.
    Egentlig prøver vi jo at, vise at der er _(120^o_) mellem hvert punkt på trekanten:
    <img class='Spic' style='width:80%' src='../../../Assets/Chapter2\Section2\Symmetri\RotationAnswer.png'>
    <p class="t">
    Vi har allerede vist, at det gælder to af de mulige par, så den resterende vinkel på det sidste par er:
    _($360-120-120=120_)
    Bum! Færdig! Den er invariant!
    </p>
    <br></answer-box>

    <!--  -->

    <q-stion 1="10" 2="9">
    Lad os sige at vi har en transformation _(f_{a,b,s}_) der laver et punkt _((x_1,y_1)_) om til
    _($(a+s*(x_1-a),b+s*(y_1-b))_)
    Svar nu på følgende:
    <ul>
        <li>_(\underline{\textbf{A}}:_) Er længder mellem punkter invariante under transformationen _(f_)?</li>
        <li>_(\underline{\textbf{B}}:_) Er vinkler invariante under transformationen _(f_)?</li>
        <li>_(\underline{\textbf{C}}:_) Hvis man gør det på alle punkter i en figur,
            er arealet så invariant under transformationen _(f_)? Hvis ikke, findes der et bestemt forhold mellem det
            tidligere areal og det nye? </li>
    </ul>
    <br>
    </q-stion>
    <answer-box t="Answer _(\underline{\textbf{A}}_)#" tabColour="rgb(171,96,147)">
    Lad os se om længden mellem to punkter _((x_1,y_1),(x_2,y_2)_) ændrer sig efter transformationen.
    Før er den
    _($\sqrt{(x_2-x_1)^2+(y_2-y_1)^2}_)
    Efter transformationen er den
    _($\sqrt{(a+s(x_2-a) - a - s(x_1-a))^2 +(b+s(y_2-b)- b - s(y_1-b))^2}_)
    Det kan simplificeres til
    _($\begin{eqnarray}
    && \sqrt{(sx_2-sx_1)^2+(sy_2-sy_1)^2} = \\ \\
    && \sqrt{s^2*(x_2-x_1)^2+s^2*(y_2-y_1)^2} =\\ \\
    && s*\sqrt{(x_2-x_1)^2+(y_2-y_1)^2}
    \end{eqnarray}_)
    Længder er derfor <i>ikke</i> invariante. Der er et meget bestemt forhold dog: længden er blevet _(s_) gange så lang.
    <br><br></answer-box>
    <answer-box t="Answer _(\underline{\textbf{B}}_)#" tabColour="rgb(175,128,161)">
    Denne er lettest at gå til geometrisk:
    <img class='Spic' style='width:55%' src='../../../Assets/Chapter2\Section2\Symmetri\ScaleAngles.png'>
    <p class="t">
    Vi skal vise, at _(\angle ABC = \angle A' B' C'_). Det er nok lettest
    at beskrive _(\angle ABC_) som:
    _($360 - \angle OBC - \angle OBA _)
    og _(\angle A' B' C'_) som:
    _($360 - \angle O B' C' - \angle O B' A'_)
    Sådan her kan vi lidt lettere tænke over de her vinkler i forhold til trekanterne.
    Man kan let se, at _(\triangle OB' C' \sim  \triangle OBC_) og
    _(\triangle OB' A' \sim \triangle OBA_): Vi ved nemlig fra den sidste opgave,
    at alle længder bliver gjort _(s_) gange så lange. Så:
    _($\begin{eqnarray}
    && OA' & =s*OA \\
    && OB' & =s*OB \\
    && OC' & =s*OC
    \end{eqnarray}_)
    Og:
    _($\begin{eqnarray}
    && B'C'  & = s*BC \\
    && A' B' & = s*AB
    \end{eqnarray}_)
    Hvilket betyder, at de tre sider på _(\triangle OB' C'_) bare er skalerede
    versioner af de tre sider på _(\triangle OBC_). Samme gælder _(\triangle OB' A'_)
    og _(\triangle OBA_). Vinklerne er derfor identiske, så:
    _($\begin{eqnarray}
    && \angle OB' C' & = \angle OBC \\
    && \angle OB' A' & = \angle OBA
    \end{eqnarray}_)
    Og så er beviset praktisk talt færdigt.
    </p>
    <br></answer-box>
    <answer-box t="Answer _(\underline{\textbf{C}}_)#" tabColour="rgb(171,96,147)">
    Det tredje spørgsmål har jeg valgt at vise i en video her:
    <video class="SpicB" style="width:80%" controls>
        <source src='../../../Assets/Chapter2\Section2\Symmetri\ScaleArea.mp4' type='video/mp4'>
    </video>
    <p class="t">
    <i> "-ry nice." </i>
    </p>
    <p class="t">
    Man kan overall tænke på den her transformation som en slags "udstrækningstransformation".
    Den skalerer punkter væk fra punktet _((a,b)_) med en faktor på _(s_). Du
    kan forestille dig, at _((x_1,y_1)_) lå på en cirkel omkring _((a,b)_), og vi øgede radiusen af den cirkel med _(s_).
    </p>
    <br></answer-box>

    <!--  -->

    <q-stion 1="10" 2="10">
    En <i>shear</i> transformation er en generel transformation man kan bruge på former. Her et billede der
    <i>intuitivt</i> viser hvad en typisk shear transformation gør til forskellige former:
    <img class="Spic" style="width:65%" src='../../../Assets/Chapter2\Section2\Symmetri\ShearIntuition.png'>
    Kan du beskrive denne transformation mere matematisk og præcist, som jeg havde gjort før
    med transformationen, der skalerede omkring et punkt?
    Du kan umuligt være 100% sikker på dit svar her, men bare prøv.
    <p class="t">
    Hint: Eksempel _(2_) er faktisk en <i>lidt</i> anden transformation end de andre, men
    det er samme <i>slags</i> transformation.
    </p>
    <br></q-stion>
    <answer-box>
    For bedre at forstå <i>hvad</i> der ændrer sig på formerne,
    kan det hjælpe at kigge på hvad der <i>ikke</i> ændrer sig.
    <p class="t">
    I eksempel 1 ender alle punkterne ud med samme _(y_)-værdi som før.
    Samme sker i _(3_) og _(4_), og det modsatte sker i _(2_), hvor
    _(x_) er konstant, men _(y_) transformeres.
    Transformationen flytter <i>enten</i> _(x_)-værdierne <i>eller</i> _(y_)-værdierne.
    </p>
    <p class="t">
    Fint, men hvordan
    præcist? I eksempel 1 ser vi, at to punkter med samme _(y_)-værdi er blevet flyttet lige meget på _(x_),
    da _(d_) er konstant. Punkternes _(x_)-koordinat har højest sandsynlig ingen indflydelse
    på, hvor meget de bliver flyttet; Kun _(y_).
    </p>
    <p class="t">
    I eksempel 4 ser vi 3 punkter med samme _(x_) værdi, men stigende
    _(y_). Det laveste punkt bliver rykket mindst,
    det midterste punkt anden længst,
    og det højeste aller længst. Det her passer godt med eksempel 1, hvor
    de to laveste punkter med _(y=0_) slet ikke bliver rykket.
    </p>
    <p class="t">
    Overordnet set kan vi måske sige, at shear transformationen tager et punkt _((x_1,y_1)_) til
    _($(x_1+k*y_1,y_1)_)
    hvor _(k_)
    er en eller anden factor, der bestemmer mængden af "shear".
    I eksempel _(2_) ser vi, at man også kunne lave en shear transformation som:
    _($(x_1,y_1+k*x_1)_)
    Dette er <i>indeed</i> de rigtige definitioner på shear-transformationen.
    </p>
    <br></answer-box>

    <p class="t">Længder og vinkler mellem punkter er <i>ikke</i> invariant til shear transformationer.
    Man kan bevise det på præcist samme måde som med de tidligere transformationer, og det er ikke
    specielt svært. </p>


