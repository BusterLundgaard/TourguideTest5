<!DOCTYPE html>


    <h1 class="header">Afsnit 2:</h1>
    <h1 class="title">Regression</h1>
    <p class="t">
    <i> Regression</i> er et meget vigtigt værktøj indenfor stort 
    set hvilken som helst fag, der involverer data:
    Fysik, biologi, økonomi, samfundsfag, mm. Helt simpelt 
    handler det om at <i>tilpasse en funktion til data</i>, samt 
    at <i>vurdere hvor godt data passer til en bestemt funktion</i>.
    Sig f.eks du havde følgende punkter i et XY-koordinat:
    </p>
    <img class='SpicXL' style='width:80%' src='../../../Assets/Chapter2\Regression\FirstExample.png'> 
    <p class="t">
    Dette ligner måske lidt en tredjegradskurve _(y=ax^3+bx^2+cx+d_):
    </p>
    <img class='SpicXL' style='width:80%' src='../../../Assets/Chapter2\Regression\FirstExample2.png'> 
    <p class="t">
    Regression handler om at tilpasse disse _(a, \, b, \, c, \, d_) til 
    dataet så godt som muligt. Vi bruger en computer for at gøre det, og den finder 
    at _(a=-1.3_), _(b=-4.9_), _(c=-3.7_) og _(d=4.1_) skaber 
    den bedst mulige tilpasning:
</p>
    <img class='SpicXL' style='width:80%' src='../../../Assets/Chapter2\Regression\FirstExample3.png'> 
    <p class="t">
    Den anden vigtige del af regression er så at vurdere <i>hvor godt</i> 
    dataet passer til denne 
    bedst-mulige tredjegradskurve. Det viser sig, at computere 
    kan regne et tal hyppigt kaldt
    _(R^2_), som er mellem _(0_) og _(1_), hvor _(1_) er den 
    bedst mulige sammenhæng (alle datapunkterne
    er <i>på</i> kurven), og _(0_) den værst mulige sammenhæng 
    (der er kæmpe spredning omkring kurven):
</p>
    <img class='SpicXL' style='width:100%' src='../../../Assets/Chapter2\Regression\RSquaredIllustrated.png'> 
    <p class="t">
    Regression er enormt vigtigt af mange årsager. For det første 
    kan vi bruge det til at opbygge modeller, og 
    derved forsøge at forudse noget, der vil ske i fremtiden. 
    Et simpelt eksempel kunne være længden af en kø med biler. 
    Sig at du tidligere har observeret, hvor lang tid du brugte
    på at køre gennem en _(L_) km lang kø:
</p>
    <img class='SpicXL' style='width:67%' src='../../../Assets/Chapter2\Regression\CarQueueWaitTime.png'> 
    <p class="t">
    Det ligner umiddelbart lidt en linje, så vi forsøger nu at tilpasse _(t=a*L+b_):
</p>
    <img class='SpicXL' style='width:67%' src='../../../Assets/Chapter2\Regression\CarQueueWaitTime2.png'> 
    <p class="t">
    Hvis du nu støder ind i en kø der er _(18km_) lang, 
    har du nu en ide om, at den vil tage
    _($8.2*18 = 147.6min_)
    Regression kan også hjælpe os en del med at estimere 
    værdien på noget, der
    er <i>svært</i>, men muligt at måle. Sig f.eks. vi er 
    interesserede i kroppens fedtprocent på 40-årige mænd. 
    Fedtprocenten svarer til _(\text{Vægt af fedt}/\text{Vægt af krop}_). 
    Det er relativt dyrt og måle, da det kræver
    avancerede maskiner. Heldigvis kan det estimeres 
    ved hjælp af personens
    BMI: Vægt divideret med højde i anden. Sig 
    f.eks, at der på _(90_) 40-årige mænd er 
    blevet målt (via maskine) deres fedtprocent, samt deres BMI: 
</p>
    <img class='Spic' style='width:60%' src='../../../Assets/Chapter2\Regression\BodyFatPercent1.png'> 
    <p class="t">
    Det ligner lidt, at det passer til følgende kurve:
</p>
    <img class='Spic' style='width:80%' src='../../../Assets/Chapter2\Regression\BodyFatPercent2.png'> 
    <p class="t">
    Den kurve kunne godt ligne en del af en parabel/andengradsligning 
    _(ax^2+bx+c_), så det prøver vi at tilpasse. Vi
    får nu:
    _($\text{BFP} = -0.0399*\text{BMI}^2 + 3.286*\text{BMI} - 23.2_)
    Hvis en bestemt 40-årig mand nu f.eks vejer _(60kg_) og er _(1.65m_) 
    høj, med BMI på _(60/1.65^2=22.03_), kan vi nu 
    estimere hans fedtprocent som:
    _($-0.0399*22.03^2+3.286*22.03 - 23.2 = 29.826_)
    Det er selvfølgelig et <i>estimat</i>, men man må 
    alligevel indrømme, at det er meget praktisk og hurtigt! 
    </p>
    <p class="t">
    Andre eksempler kunne være: 
    At forudse profit som funktion af antal arbejdere, 
    hvor hurtigt en sygdom spreder sig som funktion af 
    populationsdensitet, 
    antal af arbejdsløse som funktion af forskellige 
    samfundsøkonomiske faktorer der har indflydelse,
    vejrudsigten (stærkt forsimplet), mm. Det er også 
    ved hjælp af regression at vi kan programmere følgende tegne-program: 
    </p>
    <iframe style="width:500px; height:500px; border:solid; margin-top:35px; margin-bottom:10px; overflow:hidden;" scrolling="no" src="../../../Assets/Chapter2/Regression/DrawingWebsite/DrawingRegression.html"></iframe>
    <p class="t" style="margin-top:35px;">
    Programmet optager musens position, når du 
    holder venstreklik nede, og begynder at tegne. 
    Sådan får den en masse
    _((x,y)_)-datapunkter. Den bruger så regression 
    til at bestemme den bedst passende linje, og voila! 
    Den finder de _(a, \, b_) i _(y = ax + b_) der bedst passer dataet, og tegner linjen. 
    </p>
    <p class="t">
    Nogle gange laver vi regression eksklusivt fordi, vi er 
    interesserede i selve konstanterne. Sig f.eks. vi 
    har position som funktion af tid:
    </p>
    <img class='SpicXL' style='width:100%' src='../../../Assets/Chapter2\Regression\PositionHastighed.png'> 
    <p class="t">
    Vi <i>kunne</i> tilnærme os den gennemsnitlige hastighed bare 
    via første og sidste punkt som _(\triangle x/ \triangle t_), men det ville
    være langt mere akkurat at bruge regression til at få funktionen:
</p>
    <img class='SpicXL' style='width:100%' src='../../../Assets/Chapter2\Regression\PositionHastighed2.png'> 
    <p class="t">
    Hældningen på _(t_) er _(1.4_), så hastigheden
    er _(1.4 \text{ m}/\text{s}_).  
    Et andet eksempel kunne måske være bakterievækst. 
    Her er vi nok interesserede i at se, hvor hurtigt bakterierne 
    føder nye. Det svarer til _(b_) i _(\text{Bakterier}(t)=a*b^t_). 
    </p>
    <p class="t">
    Regression kan også hjælpe os med at forsimple en 
    meget kompliceret funktion, der <i>ligner</i>
    en meget simpel funktion. Eksempelvis skulle jeg 
    i mit fysik eksamensprojekt arbejde med følgende situation:
</p>
    <img class='SpicXL' style='width:80%' src='../../../Assets/Chapter2\Regression\Teori illustration 1.png'> 
    <p class="t">
    Mit mål var at finde _(h(t)_): Højdestanden af 
    vandet som funktion af tiden. Jeg <i>fandt</i> frem til en slags 
    "funktion", men den var meget kompliceret. 
    Den var dog god nok til, at jeg via en computer kunne plotte 
    en del af dens punkter:
</p>
    <img class='Spic' style='width:80%' src='../../../Assets/Chapter2\Regression\VandstandCurve.png'> 
    <p class="t">
    Rent visuelt ligner det ikke en specielt kompliceret kurve, 
    og jeg kunne relativt fint approximere den med 
    følgende funktion:
</p>
    <img class='Spic' style='width:80%' src='../../../Assets/Chapter2\Regression\VandstandCurve2.png'> 
    <p class="t">
    Det er meget lettere at arbejde med. 
    Koefficienterne _(14.4_), _(1_), _(-52_) og _(-11_) er er så fundet via 
    regression til _(a Ln(bt - c)+d_). 
    </p>
    <p class="cent">*</p>
    <p class="t">
    Den anden vigtige del af regression var vurderingen 
    af <i>hvor godt</i> data passer til en bestemt funktion. 
    Det her lægger <i>grundlaget</i> for at kunne bevise
    <i>noget som helst</i> om den virkelige verden ved hjælp af data. Tag
    fysik som et eksempel. Her laver vi <i>hypoteser</i> 
    omkring den virkelige verden, som vi ofte beskriver gennem matematiske ligninger.
    Det kunne måske være hypotesen:
    _($U=R*I_)
    Den er kendt som "Ohm's lov", og siger at faldet i 
    potentiale / volt over en modstand med resistans _(R_) er lig 
    _(I*R_), hvor _(I_) er strømstyrken. "Resistans" 
    er ikke nogen bestemt egenskab af en modstand. Faktisk 
    er Ohm's lov nogle gange skrevet som:
    _($U \propto I_)
    Hvor _(\propto_) betyder "er direkte proportionel med". 
    Så Ohm's lov siger bare, at potentialefaldet er direkte proportionelt
    med strømstyrken. Vi vælger at kalde proportionalitetsfaktoren 
    _(R_). 
    </p>
    <p class="t">
    Sig vi har optaget og målt både _(I_) og _(U_) og fået følgende datapunkter:
    </p>
    <img class='Spic' style='width:100%' src='../../../Assets/Chapter2\Regression\OhmsLaw.png'> 
    <p class="t">
    Vi laver regression til _(U=k*I_), og tjekker med hjælp fra computeren
    <i>hvor god</i> den regression er. Ohm's lov er bevist, hvis _(R^2_) er
    tæt nok på _(1_). 
    </p>
    <p class="t">
    Et andet lidt mere kompliceret eksempel kunne være følgende hypotese: 
    </p>
    <img class='Spic' style='width:55%' src='../../../Assets/Chapter2\Regression\Indfaldsvinkel.png'> 
    <p class="t">   
    Denne hypotese beskriver vinklen på lys, når det skifter fra ét 
    materiale til et andet. _(n_1_) er det såkaldte 
    "brydningsindeks" på det ene materiale,  
    _(n_2_) på det andet. Det er en konstant for materialet, 
    der beskriver, hvor hurtigt lys rejser igennem. 
    Vi kan isolere _(b_) og få:
    _($b(i)=Arcsin(\frac{n_1}{n_2}Sin(i))_)
    Denne hypotese ville vi bevise ved at kende _(n_1_), _(n_2_) 
    på vores materialer, og 
    optage/måle en masse værdier til _(i_) og _(b_). Vi ville derefter skulle tjekke, om 
    dataet godt passer til denne funktion _(b(i)_)
    </p>
    <p class="t">
    Regression kan ikke <i>kun</i> hjælpe os med at 
    tjekke hårde, konkrete hypoteser som denne.
    Det kan mere generelt hjælpe os med at tjekke om 
    der er <i>korrelation</i> mellem to 
    kvantiteter: Hænger de på nogen måde sammen? 
    Er der sammenhæng mellem 
    ens styrke og hvor hårdt man kaster? Har ens højde indflydelse 
    på ens vægt? Osv. 
    Vi kan definitivt sige at to kvantiteter er relaterede hvis der findes
    <i>en eller anden funktion</i> der relaterer de to, og 
    hvis dataet <i>passer godt til funktionen</i>. 
    Denne relation er ofte lineær, men ikke altid. 
    </p>   
    <p class="t">
    Det er vigtigt at pointere, at der er stor 
    forskel på, om en kvantitet _(A_) er <i>relateret</i> til en kvantitet _(B_), eller om 
    en kvantitet _(A_) <i>forårsager</i> en kvantitet _(B_).
    _($\text{"Correlation } \ne \text{ Causation"}_)
    ... som det ofte udtrykkes på engelsk. 
    </p>
    <p class="t">
    Sig f.eks. du ud fra noget data har bevist, at der 
    findes en lineær relation mellem 
    hvor meget fast food folk spiser, og hvor meget de vejer. 
    Ergo: "Fast food gør folk tykke!". Ikke nødvendigvis:
    Hvad hvis der findes en tredje faktor, vi slet ikke har tænkt over? 
    Måske er folk med lav månedlig 
    indkomst ofte <i>nødt til</i> at spise fast food, <i>samt</i> 
    komme ind i <i>flere andre</i> dårlige
    vaner, der har indflydelse på ens kropslige helbred, og hvor 
    meget man vejer. Der findes altså en tredje faktor _(C_), som 
    højest sandsynligt er hvad der både forårsager _(A_) og 
    _(B_). Så hvis _(C_) bliver mindre,
    bliver både _(A_) og _(B_) højere, hvilket uden for 
    konteksten for det til at ligne, at 
    den ene forårsager den anden. 
    </p>
    <p class="t">
    Og hvis du ved at _(A_) og _(B_) er relaterede, kan du umuligt ud fra <i>kun</i> dataet 
    bestemme, om det er _(A_) der forårsager _(B_), eller _(B_) der forårsager _(A_). 
    Hvis _(A_) er "hvor meget vindmøller drejer rundt" og _(B_) er "hvor meget det blæser", vil 
    <i>dataet i sig selv</i> ikke kunne fortælle dig hvorvidt 
    </p>
    <p class="cent">Vind forårsager at vindmøller drejer rundt</p>
    <p class="t">
    ... eller
    </p>
    <p class="cent">Vindmøller der drejer rundt forårsager vind</p>
    <p class="t">
    Så <i>data i sig selv</i> er aldrig nok. At bevise at _(A_) forårsager _(B_) kræver altid 
    en ekstern <i>logik</i> du ikke kan få fra <i>selve dataet</i>. Teori <i>er</i> altså vigtigt, og 
    det er derfor at vi skal begrunde og bevise hypoteser i fysik matematisk, selvom 
    det kunne virke som om, det var nok "bare at lave forsøget"
    </p>
    <p class="t">
    Tid til nogle opgaver!
    </p>


