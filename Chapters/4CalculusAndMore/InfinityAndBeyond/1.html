<!DOCTYPE html>


    <!--20.1 -->  
    <h1 class="header">Afsnit 2:</h1>
    <h1 class="title">Fra uendelig småt til uendelig stort</h1>
    <p class="t">
    <i> Husk: Du må godt bruge Geogebra generelt her i bogen, nu da vi er længere inde. Bare følg de
        guidelines jeg beskrev i Geogebra-kapitlet.  
    </i>
    </p>

    <p class="t">
    Lad os lige lave et hurtigt flashback, til <book-link lt="402,7000">da vi først lærte om differentiering og hældningen af funktioner</book-link>: 
    </p>

    <p class="t" style="color: grey; margin-left: 5%;">
    <span style="font-size: 2em; color:black;"> <i> " </i> </span>
    Hældningen er derfor lig _(8+k_), hvis hældningen er _(k_) væk. 
    <i>Så</i> ... hvis punktet var <i>uendelig</i> tæt på, ville _(k_) være lig _(0_)
    og hældningen lig
    _($8+0=8_)
    ... eller? Svaret <i>er</i> faktisk ja, men det bliver hurtig til en ... <i>filosofisk</i> debat
    Vi gør noget, der ikke rigtig giver særlig meget mening, når man tænker over det:
    Vi finder hældningen på to punkter, der er "uendelig" tæt på hinanden. Svarer
    det ikke til at finde hældningen på et punkt "gennem sig selv"? Og hvordan
    er det overhovedet tilladt at sætte _(k_) til _(0_), fordi 
    _($\frac{(4+0)^2-4^2}{0}_)
    ... så dividerer vi med _(0_)? Det bryder vel den vigtigste mest hellige 
    matematiske lov i universet? For at svare på disse mærkværdige spørgsmål får vi brug 
    for en ny ide kaldt <i>grænser</i>, men den vil vi <i>ikke</i> gennemgå i dette afsnit.
    <span style="font-size: 2em; color:black;"> <i> " </i> </span>
    </p>

    <p class="t">
    Men vi <i>vil</i> gennemgå det i <i>dette</i> afsnit! Yee-haw! 
    </p>

    <p class="t">
    Ideen bag differentiering var, at vi gik en lille mikroskopisk mængde
    _(k_) fremad på _(x_). Vi fandt så hældningen mellem punktet ved
    _(x_) på _(f(x)_) og punktet ved _(x+k_) på _(f(x)_). Det gav:
    _($ \frac{dy}{dx}[f(x)] = \frac{f(x+k)-f(x)}{k} _)
    Men problemet er, at vi <i>ikke</i> må dividere med _(0_). Det kan man simpelthen ikke!
    Det virkede fint at "forestillede sig" _(k_) ikke var _(0_) i starten, 
    men vi har ingen ide om, hvorvidt
    det faktisk er et matematisk validt argument. 
    Vi kan ikke lade som om, at _(k_) er _(0_), men samtidig ikke _(0_).
    Vi har brug for - på en eller anden måde - at lave en _(k_), 
    der er så lille som overhovedet mulig, men aldrig <i>direkte</i> _(0_).
    Det vi har brug for, er <i>grænser</i>.
    </p>

    <p class="t">
    Det her afsnit handler om denne matematiske ide kaldt "grænser". 
    Jeg har ikke tænkt mig, at sige præcis hvad det er <i>lige nu</i>, men 
    overordnet handler det om at gå <i>ekstrem tæt på noget</i>.
    Det kan hjælpe os med at løse en helt masse mærkelige, 
    tilsyneladende umulige matematiske problemer. 
    Det er især en essentiel ide, hvis vi på nogen måde arbejder med uendeligheder. 
    Lad os se på nogle af disse problemer. 
    </p>

    <p class="t">
    Sig at vi har:
    _($\frac{Sin(x)}{x}_)
    _(Sin(x)_) nærmer sig _(0_) når _(x_) nærmer sig _(0_). 
    Så både tæller og nævner rejser tættere og tættere ind mod _(0_). 
    Vi kan ikke regne hvad værdien er ved _(x=0_) præcist, fordi det giver
    _($\frac{Sin(0)}{0} = \frac{0}{0}_)
    ... hvilket ikke giver nogen mening. 
    Det er en tricky situation at forstå intuitivt:
    Vi dividerer med en nævner, der nærmer sig _(0_), hvilket gør udtrykket meget stort.
    Men tælleren nærmer sig også _(0_), hvilket gør udtrykket meget lille. 
    Nærmer vi os så _(0_), uendelighed, eller noget mit imellem? 
    </p>
    <p class="t">
    For at få en ide kunne vi forsøge at gå <i>meget tæt</i> på _(x=0_), f.eks. _(x=0.0001_):
    _($\frac{Sin(0.0001)}{0.0001} = 0.99999_)  
    Det ligner umiddelbart, vi nærmer os _(1_). 
    Grænser er meget nyttige i sådan en situation. 
    For det første kan de bevise, at hvis _(x_) er så
    tæt på _(0_) <i>som overhovedet muligt</i>, får vi <i>præcis</i> _(1_). 
    For det andet kan de hjælpe os med 
    at <i>forstå</i> en situation som denne: 
    Havde du nogen ide om, at _(Sin(x)/x_) ville nærme sig _(1_), når _(x_) kom tæt på _(0_)?
    Kunne du gætte det uden at regne udtrykket _(Sin(0.0001)/0.0001_) med en computer? 
    Det kan du med grænser. 
    </p>

    <p class="t">
    Et andet eksempel kunne være udtrykket:
    _($x^{1/x}_)
    Sig her, at _(x_) nærmer sig <i>uendelig</i> - hvad end det nu betyder;
    _(x_) bliver "så stor som overhovedet muligt".
    Skæbnen på _(x^{1/x}_) er uintuitiv, da 
    _(x_) bliver meget stort, mens den dæmpende effekt
    af _(1/x_) stiger. 
    "Hvem vinder"? Væksten af _(x_), eller "anti-væksten" af potensen? Nærmer _(x^{1/x}_) sig 
    uendelig, _(1_), eller noget imellem?
    Grænser kan både hjælpe os med at præcisere
    betydningen af "_(x_) nærmer sig uendelig", og 
    vise os relativt let med fuld matematisk korrekthed
    at _(x^{1/x}_) nærmer sig _(1_). 
    </p>

    <p class="t">
    Jeg har gennem bogen lavet flere argumenter, hvor jeg intuitivt og løst brugte
    uendelighed. 
    Tag f.eks. arealet af en cirkel:
    </p>
    <img class='Spic' style='width:60%' src='../../../Assets/Chapter2\Section1\Circles\Subdiv2.png'> 
    <p class="t">
    Jeg opdelte arealet i "uendelig" mange trekanter som vist på billedet:
    </p>
    <img class='SpicXL' style='width:80%' src='../../../Assets/Chapter2\Section1\Circles\Archimedes.png'> 
    <p class="t">
    Det samlede areal af trekanterne var
    _($\frac{1}{2}*n*L*d_)
    ... og herfra argumenterede jeg, at 
    _(n*L_) nærmede sig omkredsen af cirklen _(2\pi*r_), mens 
    _(d_) nærmede sig _(r_), hvis antallet af trekanter _(n_)
    steg til uendelighed. 
    Arealet ville derfor blive til:
    _($\frac{1}{2}*2\pi r*r = \pi r^2_)
    Der er også en del ting, man kan blive i tvivl om her. 
    Især _(n*L_), der bliver til _(2\pi r_) er usikkert, 
    eftersom _(n_) bliver uendelig stor, og _(L_) uendelig lille. 
    Vi har en "uendelig gange _(0_)"-situation, og dem 
    kan grænser snildt håndtere. 
    </p>
    <p class="t">
    I alt realiteten er arealet af en cirkel nok lettest at udlede
    med en integral,
    men hele ideen bag
    integraler er, at vi tager en "uendelig sum" af rektangler. 
    Hvordan kan vi forstå en <i>uendelig</i> sum? Hvordan er summen af
    uendelig mange positive led ikke uendelig? 
    Vi havde O.K belæg for, at den uendelige sum var lig 
    forskellen i funktionens "integral", men 
    igen brugte vi uendelighed løst uden nogen faste regler eller 
    definitioner.
    </p>
  
    <p class="t">
    Der er mange interessante spørgsmål hvad angår "uendelige summe". 
    Sig f.eks.
    at en person, der bevæger sig med konstant hastighed, skal gå fra _(A_) til <br> _(B_):
    </p>

    <img class='Spic' style='width:60%' src='../../../Assets/Chapter4\Limits\ZerosParadox.png'> 

    <p class="t">
    Sig at det tog personen _(1s_) at gå <i>halvvejs</i> fra _(A_) til _(B_). 
    Kald personens position lige nu for _(C_1_). 
    </p>
    <p class="t">
    Afstanden fra _(C_1_) til _(B_) er dobbelt så lille som fra _(A_) til _(B_), 
    så det vil tage personen
    dobbelt så kort tid at gå halvvejs fra _(C_1_) til _(B_), altså _(1/2 s_). 
    Kald den nye position _(C_2_). 
    </p>
    <p class="t">
    Vejen
    fra _(C_2_) til _(B_) er halvt så kort som fra _(C_1_) til _(B_), så det tager _((1/2)/2=1/4 s_) at gå 
    halvvejs fra _(C_2_) til _(B_). Kald den nye position _(C_3_).
    </p>
    <p class="t">
    Kald den næste _(C_4_), _(C_5_) osv. 
    Turen fra _(C_3_) til _(C_4_) vil tage _(1/8 s_), fra _(C_4_) til _(C_5_) _(1/16s_) osv. Ideen er illustreret her:
    </p>

    <img class='Spic' style='width:60%' src='../../../Assets/Chapter4\Limits\ZerosParadox2.png'> 

    <p class="t">
    Personen kommer tættere og tættere på _(A_), 
    men det virker lidt som om, de aldrig kommer <i>helt</i> derhen.
    Det er fascinerende, fordi uden at bryde nogen fysiske eller logiske
    love får vi et resultat, der slet ikke hænger sammen med virkeligheden. 
    Dette tankeeksperiment kaldes "Zenos paradoks", og kan relativt
    let "løses" og forstås med grænser. 
    Den uendelige sum kommer fra at løsningen involverer at summere: 
    Det svarer jo til en uendelig sum:
    _($\frac{1}{1} + \frac{1}{2} + \frac{1}{4} + \frac{1}{8} + \text{ } ... \text{ } = \sum_{i=1}^\infty \frac{1}{2^i} _)
    Grænser kan bevise at denne sum er "lig" _(2_).
    </p>

    <p class="t">
    Jeg håber den her side har illustreret, hvorfor grænser kan hjælpe os i mange situationer. 
    Lad os nu endelig
    se på, hvad grænser faktisk er. 
    </p>

    















