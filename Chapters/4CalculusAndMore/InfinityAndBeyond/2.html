<body>

    <h2>Vi opfinder grænser</h2>
    <p class="t">
    Lad os forsøge at løse Zenos paradoks, og i processen komme frem til ideen bag grænser.
    Sig at afstanden mellem _(A_) og _(B_) er _(2m_), og at personen bevæger sig med en
    hastighed på _(1 m/s_). 
    Når han har gået f.eks. _(5_) halvdele, er han
    _($1+\frac{1}{2}+\frac{1}{4}+\frac{1}{8}+\frac{1}{16} = 1.9375_)
    ... meter fremme. _(n_) halvdele generelt svarer til:
    _($\sum_{i=0}^n \frac{1}{2^i}_)
    Spørgsmålet er nu om denne sum nogensinde når _(2m_), hvis
    _(n_) er "uendelig stort". 
    </p>
    <p class="t">
    Det giver ikke rigtig mening at arbejde med "uendelig" som et tal ligesom _(2_) eller _(3_). 
    Vi ser ikke på uendelig som et <i>tal</i>, 
    mere en <i>process</i>: En "uendelig" størrelse 
    har igen øvre grænser. Den kan blive så stor som den har lyst.
    "Lig med _(2_)" kan vi også se som en process: "Uendelig <i>tæt på</i> _(2_)". 
    Det er næsten det samme. Det vil være muligt 
    at gå "tæt nok på", lige meget hvor lille du siger forskellen til
    _(2_) skal være, før vi har "nået _(B_)". 
    Der findes eksempelvis en fysisk lov, der siger at 
    den korteste afstand i universet 
    noget partikel kan bevæge sig er "plancks længde" på
    _($1.6162*10^{-35}m_)
    Det er derfor intet problem, selv hvis afstanden skal være så lille
    som fysisk muligt, fordi summen <i>kan</i> komme tæt nok på. 
    Alt i alt kan vi omformulere spørgsmålet til: 
    _($\begin{eqnarray} 
    && \text{Hvis } n \text{ kan blive så stor som den har lyst,} \\ \\
    && \text{kan summen } \sum_{i=0}^n \frac{1}{2^i} \text{ så komme så tæt på } 2 \text{ som vi har lyst?}
    \end{eqnarray}_)
    Vi kan bruge en lignende ide/strategi til nogle af de andre eksempler jeg nævnte. Sig f.eks. vi 
    søgte værdien af 
    _($\frac{Sin(x)}{x}_) 
    ... hvis _(x_) nærmer sig _(0_). Vi beregnede via _(Sin(0.001)/0.001_), at 
    dette var tæt på _(1_), så lad os sige vi 
    har en <i>hypotese</i>:
    _($\frac{Sin(x)}{x} \text{ nærmer sig } 1 \text{ når } x \text{ nærmer sig } 0_)
    "_(x_) nærmer sig _(0_)" kan
    nu forstås som "_(x_) kommer uendelig tæt på _(0_)", eller "_(x_) kan komme så tæt på _(0_) den har lyst", og 
    _(Sin(x)/x_) nærmer sig _(1_) kan forstås som "_(Sin(x)/x_) kan komme så tæt på _(1_) som vi har lyst". 
    Jeg skal derfor besvare følgende spørgsmål:
    _($\begin{eqnarray} 
    && \text{Hvis } x \text{ kan komme så tæt på } 0 \text{, som den har lyst,}   \\ \\
    && \text{kan } \frac{Sin(x)}{x} \text{ så komme så tæt på } 1 \text{, som vi har lyst?}
    \end{eqnarray}_)
    Lad os gøre det lidt mere matematisk. Vi har to uligheder:
    _($\qquad |x-0| \lt \delta, \qquad 0 \lt \left|\frac{Sin(x)}{x}-1 \right| \lt \epsilon, _)
    _(|x-0|_) er forskellen mellem _(x_) og _(0_). Denne forskel siger, at vi skal
    være mindre end "delta" _(\delta_), som vi forestiller os kan blive så lille, som
    den har lyst. 
    </p>
    <p class="t">
    _(|Sin(x)/x-1|_) er forskellen på _(Sin(x)/x_) og vores hypotese _(1_). Vi tager den absolutte værdi, 
    da vi ikke ved, om _(Sin(x)/x_) er mindre eller større. Vi siger, at denne kan blive så lille som 
    vi har lyst _(\epsilon_). "Epsilon" _(\epsilon_) er altså et tal vi frit selv vælger. 
    </p>
    <p class="t">
    Vi skal nu bevise, at uligheden _(|Sin(x)/x - 1| \lt \epsilon_) altid kan tilfredsstilles, hvis bare
    man vælger den rigtige _(\delta_). Med andre ord: For et hvilket som valgt _(\epsilon_), findes der
    en mulig _(\delta_). Jeg skal derfor bevise, at der findes et forhold mellem de to, 
    hvor jeg frit kan vælge en _(\epsilon_) værdi og få en korresponderende _(\delta_)
    der tilfredsstiller uligheden. _(Sin(x)/x_) er ret tricky, 
    så lad mig vise processen på en lettere funktion.
    </p>
    <p class="t">
    Sig at vi arbejder med _(x^2_) når _(x_) nærmer sig _(0_). 
    Min hypotese er, at _(x^2_) nærmer sig _(0_), når _(x_) nærmer sig _(0_). Vi har derfor nu to uligheder:
    _($0 \lt |x-0| \lt \delta, \qquad |x^2-0| \lt \epsilon_)
    Jeg skal finde et eller andet forhold _(\delta(\epsilon)_), så uligheden _(|x^2-0| \lt \epsilon_)
    altid er opfyldt. Jeg gætter _(\delta(\epsilon)=\sqrt{\epsilon}_). 
    Jeg ved nu pr. definition at 
    _($|x-0| \lt \sqrt{\epsilon}_)
    ... og skal se, om jeg ud fra det kan bevise,
    at den anden ulighed også er sand:
    _($\begin{eqnarray}
    && |x-0| \lt \sqrt{\epsilon} \to \\ \\
    && |x|^2 \lt |\epsilon| \to \\ \\
    && |x^2| \lt |\epsilon| 
    \end{eqnarray}_)
    _(\epsilon_) er pr. definition altid positivt, så _(|\epsilon|=\epsilon_). Vi har nu:
    _($\begin{eqnarray}
    && |x^2| \lt \epsilon \to \\ \\
    && |x^2 - 0| \lt \epsilon
    \end{eqnarray}_)
    Bum! Bevist! Det er muligt at finde et forhold _(\delta(\epsilon)_), 
    så vi kan nu med komplet sikkerhed sige at
    _(x^2_) nærmer sig _(0_), når _(x_) nærmer sig _(0_). Fedt!
    </p>

    <p class="t">
    Ud fra de her eksempler, kan vi se hvordan vi præcist og teknisk definerer ideen/konceptet af en grænse:
    </p>

    <div class="Definition">
    <b> Definition:</b> <br>
    Hvis en grænse, skrevet _(\lim_{x \to a}[f(x)] _) er lig tallet _(L_), findes der for et hvilket som
    helst tal _(\epsilon \gt 0_), et tal _(\delta \gt 0_) hvor:
    _($0 \lt |x - a| \lt \delta \implies |f(x)-L| \lt \epsilon _)
    </div>

    <p class="t">
    Her betyder _(\implies_) at: "Hvis påstand _(A_) er sand, er påstand _(B_) også sand".
    </p>

    <p class="t">
    Lad mig give to ekstra eksempler på hvordan vi beviser de her grænser. 
    Det er en lang og svær proces, men vi heldigvis senere, at vi sjælendt får brug for den.
    </p>

    <p class="t">
    Sig jeg gerne vil bevise at 
    _($\lim_{x \to \pi/2}[Cos(x)] = 0_)
    De to uligheder er:
    _($0 \lt \left|x-\frac{\pi}{2} \right| \lt \delta, \qquad |Cos(x) - 0| \lt \epsilon_)
    Før gættede vi lidt tilfældigt på _(\delta(\epsilon) = \sqrt{\epsilon}_) og endte ud heldige. 
    Det illustrer ikke helt den generelle situation: 
    I langt de fleste tilfælde bruger man meget mere arbejde
    på at komme frem til gættet, end man bruger på at teste det.  
    Lad os lege lidt rundt, omskrive ulighederne, og se om vi finder noget brugbart. 
    </p>
    <p class="t">
    Absolutte værdier er ofte noget møj at arbejde med,
    så jeg har tænkt mig først at dele situationen op i to: 
    Er _(x_) mindre eller større end _(\pi/2_)?
    </p>

    <p class="t">
    Først mindre. Her ved jeg at:
    _($|x-\pi/2| = -(x-\pi/2)_)
    Jeg kan fjerne absolut-værdi tegnet på den ene ulighed, men
    det er svært at fjerne på _(|Cos(x)|_). <i>Ja</i>, jeg ved 
    at _(x_) er mindre end _(\pi/2_), men det fortæller
    mig intet om hvorvidt 
    _(Cos(x)_) er positiv eller negativ. 
    _(x_) er jo faktisk mellem _(-\infty_) og _(\pi/2_), så _(Cos_) tager alle
    dens mulige værdier. 
    </p>
    <p class="t">
    ... men, er det ikke ret <i>fjollet</i> at _(x_) dækker så bredt?
    Vi er fundamentalt kun interesserede i de situationer, hvor _(x_) er <i>ret tæt på</i>, så
    hvorfor bekymre os om alle disse andre tilfælde, hvis det gør opgaven sværere? 
    </p>
    <p class="t">
    Lad os derfor <i>antage</i> at _(\delta \le \pi/2_). Det betyder, at 
    _(x_) er mellem _(\pi/2-\pi/2=0_) og _(\pi/2 + \pi/2 = \pi_). Nu er
    det markant lettere at bestemme, hvorvidt en værdi er positiv eller negativ, så 
    man lettere kan 
    fjerne absolutte værdier. Der er intet <i>galt</i> med, at vi laver sådan en antagelse, så længe
    vi holder det i hovedet, når vi eventuelt skal tjekke/teste vores gæt. 
    </p>
    <p class="t">
    Anyways. _(x_) er på intervallet _([0, \pi]_), og i èn af de to tilfælde
    har vi yderligere bestemt, at den er mindre end _(\pi/2_). Den er nu på
    _([0, \pi/2]_), hvilket betyder, at _(Cos(x)_) er <i>positivt</i>:
    _($|Cos(x)|=Cos(x)_)
    Så vores to uligheder er:
    _($\frac{\pi}{2} - x \lt \delta, \qquad Cos(x) \lt \epsilon _)
    Målet er, at gætte et _(\delta(\epsilon)_) hvor venstre ulighed beviser
    højre. Det her er lettere jo mere ulighederne ligner hinanden, så lad os
    prøve at omskrive _(\pi/2 - x \lt \delta_) så godt vi nu kan. 
    </p>
    <p class="t">
    Det er nok 
    en god ide at isolere _(x_) og tage _(Cos_) af begge sider:
    _($\frac{\pi}{2}-x \lt \delta \to x \gt \frac{\pi}{2} - \delta_)
    Både højre og venstre side af uligheden er 
    mellem _(0_) og _(\pi/2_). Vi ved derfor, at _(Cos_) af venstre side
    er <i>mindre</i> end _(Cos_) af højre: 
    _($Cos(x) \lt Cos \left(\frac{\pi}{2}-\delta \right)_)
    Hvilket let kan omskrives til:
    _($Cos(x) \lt Sin(\delta)_)
    Recap: Ved hjælp af et par få simple antagelser, har vi bevist, at venstre ulighed
    medfører <i>denne ulighed</i>. Vi vil gerne have, at venstre ulighed medfører
    _($Cos(x) \lt \epsilon_)
    Vi må frit vælge _(\delta(\epsilon)_), så fuck it: _(\delta(\epsilon)=Arsin(\epsilon)_). 
    Nu går trig funktionerne ud med hinanden, og vi får:
    _($Cos(x) \lt Sin(Arcsin(\epsilon)) \to Cos(x) \lt \epsilon_)
    Bum! Dette gæt sørger for, at _(\pi/2-x \lt \delta_) medfører
    _(Cos(x) \lt \epsilon_). Det var den ène halvdel, hvor 
    _(x \lt \pi/2_). Vi har <i>fundet vores gæt</i> hvilket
    er klart den største udfordring, men vi skal lige teste, at det også virker ved
    _(x \gt \pi/2_). 
    </p> 
    <p class="t">
    _(x_) er nu på intervallet _([\pi/2, \pi]_) så vi har:
    _($\begin{eqnarray}
    && |x - \pi/2| & = & & x - \pi/2 \\ \\
    && |Cos(x)| & = & - & Cos(x)
    \end{eqnarray}_)
    Vores uligheder er: 
    _($x-\frac{\pi}{2} \lt \delta, \qquad -Cos(x) \lt \epsilon_)
    Vi ved, at _(\delta=Arcsin(\epsilon)_), så:
    _($x - \frac{\pi}{2} \lt Arcsin(\epsilon) \to x \lt Arcsin(\epsilon)+\frac{\pi}{2}_)
    Både _(x_) og _(Arsin(\epsilon)_) er mellem _(\pi/2_) og _(\pi_): 
    _(\epsilon \gt 0_), så _(Arcsin(\epsilon)_) er mellem _(0_) og _(\pi/2_), hvilket
    betyder, at _(Arcsin(\epsilon)+\pi/2_) er mellem _(\pi/2_) og _(\pi_). 
    På dette interval er _(Cos_) større på mindre værdier, så:
    _($Cos(x) \gt Cos \left(Arcsin(\epsilon)+\frac{\pi}{2} \right)_)
    Det kan let omskrives til:
    _($Cos(x) \gt -Sin \left(Arcsin(\epsilon) \right) = -\epsilon _)
    Nu tager vi bare det negative af begge sider, modsætter større-end tegnet, og får:
    _($-Cos(x) \lt \epsilon_)
    Kravet er bevist! Gættet _(\delta=Arcsin(\epsilon)_) virker både når _(x_) er større og mindre
    end _(\pi/2_). 
    </p>

    <p class="cent">
        Du har nu bevist, at _(Cos(\pi/2)=0_)! <i> <b> <u> God damn! Business going down!</u></b></i>
    </p>

    <p class="t">
    Lad mig give èt til eksempel på en grænse. Sig jeg gerne vil finde 
    _($\lim_{x \to 1}[x^8]_)
    Min hypotese er, at dette er lig _(1_), så mine to uligheder bliver:
    _($0 \lt |x-1| \lt \delta, \qquad |x^8-1| \lt \epsilon_)
    Lad mig starte med, at omskrive den anden ulighed _(|x^8-1|_) til noget, der minder mere om den første. 
    Jeg ved, at _(A^2-B^2 = (A+B)(A-B)_), så:
    _($\begin{eqnarray}
    && x^8-1 = \\ \\
    && (x^4-1)(x^4+1) = \\ \\
    && (x^2-1)(x^2+1)(x^4+1) = \\ \\
    && (x-1)(x+1)(x^2+1)(x^4+1)
    \end{eqnarray}_)
    _(|x^8-1|_) kan altså omskrives til:
    _($\begin{eqnarray}
    && |(x-1)(x+1)(x^2+1)(x^4+1)| = \\ \\
    && |x-1|*|(x+1)(x^2+1)(x^4+1)|
    \end{eqnarray}_)
    Vi ved, at _(|x-1| \lt \delta_), så begge uligheder deler denne faktor! 
    Begge sider kan nu ganges med resten, hvilket giver:
    _($\begin{eqnarray}
    && |x-1|*|(x+1)(x^2+1)(x^4+1)| \lt \delta*|(x+1)(x^2+1)(x^4+1)| \to \\ \\
    && |x^8 - 1| \lt \delta*|(x+1)(x^2+1)(x^4+1)|
    \end{eqnarray}_)
    Jeg vil gerne vælge en _(\delta(\epsilon)_), hvor den højre side i denne 
    ulighed bliver lig _(\epsilon_).
    Det virker umiddelbart umuligt, eftersom _(\delta_) jo ikke kan være 
    en funktion af _(x_). 
    Derfor gør vi noget smart: Vi ved, at _(\delta_) er meget lille, så
    der sker intet slemt ved at <i>antage</i> den er mindre eller lig _(1_). Der er intet
    specielt omkring lige _(1_): Vi kunne også vælge _(0.78_) eller _(3.8_) eller hvad
    end positive tal hvor hjerte lyster. Pointen er, at vi har sat <i>en konstant</i>. 
    Vi har <i>begrænset </i> _(x_), og derved også begrænset 
    en hvilket som helst <i>funktion</i> af _(x_): Eksempelvis _(|(x+1)(x^2+1)(x^4+1)|_)! 
    Vi ved nu, at den er mellem 
    _($|0+1|*|0^2+1|*|0^4+1| = 1_)
    ... og
    _($|2+1|*|2^2+1|*|2^4+1| = 255_)
    Så vi ved med sikkerhed at:
    _($|x^8-1| \lt \delta*255_)
    Nu vælger vi bare _(\delta=\epsilon/255_), og voila:
    _($|x^8-1| \lt (\epsilon/255)*255 \to |x^8 - 1| \lt \epsilon_)
    Bum! Vi har bevist, at dette gæt samt antagelsen _(\delta \le 1_)
    sørger for, at den ene ulighed medfører den anden! Grænse done! 
    </p>





