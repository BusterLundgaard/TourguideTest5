<!DOCTYPE html>


    <h1 class="header">Bonus:</h1>
    <h1 class="title">Hvad er komplekse tal?</h1>
    <!--8.1 -->  
    <p class="t">
    I dette afsnit 
    tager vi et nærmere kig på komplekse tal.
    Vi ridser kun overfladen, da det er et kæmpe emne. Bl.a. gennemgår
    vi ikke komplekse funktioner. 
    </p>
    <p class="t">
    <book-link lt="1318">Vi introducerede originalt</book-link> komplekse tal som et 
    <i>geometrisk værktøj</i> _(a+bi_) med egenskaben _(i^2=-1_), 
    men de bliver ofte introduceret mere algebraisk. <i>Idéen</i> er, at 
    _($\sqrt{-1}=i_)
    Du kan også se ud fra dette, at _(i^2=-1_). Komplekse 
    tal handler om, at vi <i>tillader</i> 
    kvadratrødder af negative tal. Vi forestiller os 
    simpelthen, at der findes et eller andet tal _(i_) med den egenskab, og 
    definerer at 
    _($\sqrt{-a}=\sqrt{a}*i_)
    Det virker selvfølgelig meget mærkeligt. Kvadratroden af 
    et negativt tal giver vel ikke <i>mening</i>? 
    Det er umuligt at finde et tal, du kan gange med 
    sig selv og få noget negativt? 
    </p>
    <p class="t">
    <i>Ja</i>, det giver
    ikke "mening", men på et tidspunkt gav _(0_) ikke mening. 
    På et tidspunkt gav ikke-hele tal som _(1.5=3/2_) ikke mening. 
    På et tidspunkt gav negative tal ikke mening. På et tidspunkt gav 
    irrationelle tal som _(\pi_) ikke mening, osv. 
    Med tidens gang <i>opfandt</i> og introducerede vi disse taltyper. 
    Groft sagt gik det:
    </p>
    <div style="text-align:center; margin-top:-10px; margin-bottom:-10px;">
        <ul style="display: inline-block; list-style:disc;">
            <li> _(\mathbb{N}_) Naturlige tal _(\to_)</li>
            <li> _(\mathbb{W}_) Hele tal _(\to_)</li>
            <li> _(\mathbb{Z}_) Integer tal _(\to_)</li>
            <li> _(\mathbb{Q}_) Rationelle tal _(\to_)</li>
            <li> _(\mathbb{R}_) Reelle tal _(\to_)</li>
            <li> _(\mathbb{C}_) Komplekse tal _(\to_)</li>
        </ul>
    </div>
    <p class="t">
    (De "reelle tal" er en kombination af de rationelle og irationelle tal)
    </p>
    <p class="t">
    I starten havde vi kun de naturlige tal _(\mathbb{N}_):
    _($\{1,2,3,4, \, \dots \, \}_) 
    Med disse tal er det umuligt at løse ligninger af følgende type:
    _($x+1=1_)
    Løsningen på denne ligning er et tal der er "ingenting". 
    Det er præcist lige så mærkeligt at tænke over, som et 
    tal du kan gange med sig selv og få _(-1_). Derfor <i>forestillede</i> 
    man sig bare, at der 
    var et tal kaldt _(0_), der løste denne ligning, og
    <i>udvidede</i> ens samlede sæt af tal til 
    _($\mathbb{W} = \{0,1,2,3,4,\dots \}_)
    Det kaldes for sættet af "hele tal". Vi har <i>opfundet</i> dette sæt,
    og er derfor nødt til at opfinde præcist hvordan,
    man arbejder med det. Sig at _(w_1_) og _(w_2_) 
    er tal fra _(W_). Vi siger, at at _(w_1_) er "lig" _(w_2_) hvis:
    _($(w_1, w_2 \notin \mathbb{N}) \vee (w_1, w_2 \in \mathbb{N} \wedge w_1 =_{\mathbb{N}} w_2)_)
    ... hvor _(\vee_) er "eller", _(\wedge_) er "og" og 
    _(=_{\mathbb{N}}_) refererer tilbage til vores
    tidligere definition på "lig med" for naturlige tal. 
    Så to tal fra 
    _(\mathbb{W}_) er "lig" hinanden, enten hvis de 
    begge <i>ikke</i> er en del af _(\mathbb{N}_) (de er begge _(0_)), eller
    hvis de begge <i>er</i> en del af _(\mathbb{N}_) og  
    inden for denne tidligere definition er "lig" hinanden. Vi definerer nu plus
    _($w_1+w_2 = \left\{\begin{eqnarray}
    && 0 & \, \, \, \, \,  w_1 = 0 \wedge w_2 = 0\\
    && w_1, & \, \, \, \, \,  w_1 \ne 0 \wedge w_2 = 0 \\
    && w_2, & \, \, \, \, \,  w_1 = 0 \wedge w_2 \ne 0 \\
    && w_1 +_{\mathbb{N}} w_2 &  \, \, \, \, \,  w_1 \ne 0 \wedge w_2 \ne 0
    \end{eqnarray} \right. _)
    ... og gange
    _($w_1*w_2 = \left\{\begin{eqnarray}
    && 0 & \, \, \, \, \,  w_1 = 0 \wedge w_2 = 0\\
    && 0, & \, \, \, \, \,  w_1 \ne 0 \wedge w_2 = 0 \\
    && 0, & \, \, \, \, \,  w_1 = 0 \wedge w_2 \ne 0 \\
    && w_1 *_{\mathbb{N}} w_2 &  \, \, \, \, \,  w_1 \ne 0 \wedge w_2 \ne 0
    \end{eqnarray} \right. _)
    Plus-definitionen fortæller os bare, at _(0_) virker som "ingenting",
    og at vi ellers skal plusse som normalt.
    Gange definitionen siger, at et tal gange _(0_) er 
    lig _(0_), og at vi ellers skal gange som normalt. 
    Vi kunne også gå 
    videre og definere eksponenter eller kvadratrødder osv. 
    Der er to vigtige ting vi skal forstå:
    </p>
    <p class="t">
    <i> 1</i>: Selvom vi har "opfundet" de hele tal _(\mathbb{W}_) 
    og deres regler, er de tydeligvis brugbare
    og <i>intuitive</i>. 
    De hjælper os med at beskrive situationer, hvor vi har "ingenting". 
    Hvor der er "ingen får", hvor der er 
    "ingen vand", "ingen længde". Vi har udvidet tallene, fordi 
    det hjælper os med at modellere situationer og løse
    problemer vi tidligere ikke kunne løse.
    </p>
    <p class="t">
    <i> 2</i>: De opfundne _(\mathbb{W}_) og deres opfundne regler kan
    faktisk hjælpe os med beviser og beregninger, der eksklusivt omhandler
    de naturlige tal _(\mathbb{N}_). Sig f.eks. vi skulle lave følgende beregning:
    _($(5-2-3)*5+6_)
    Vi kunne nu bare sige:
    _($\begin{eqnarray}
    && (5-2-3)*5+6 = \\
    && (3-3)*5 + 6 = \\
    && 0*5 + 6 = \\
    && 0 + 6 = \\
    && 6
    \end{eqnarray}_)
    Hvis ikke vi havde opfundet hele tal, ville vi være nødt til 
    at omskrive dette udtryk, så vi aldrig stødte ind i 
    _(0_):
    _($\begin{eqnarray}
    && (5-2-3)*5+6 = \\
    && 5*5-2*5-3*5+6 = \\
    && 6+5*5-2*5-3*5 = \\  
    && 6+25-10-15 = \\
    && 31 - 10 - 15 = \\
    && 21 - 15 = \\
    && 6
    \end{eqnarray}_)
    Hvorvidt der findes nogen beregninger eller egenskaber med 
    naturlige tal _(\mathbb{N}_), der <i>kun</i> kan bevises ved hjælp af 
    hele tal _(\mathbb{W}_), er et andet svært og langt mere 
    abstrakt spørgsmål. _(\mathbb{W}_) er dog tydeligvis en brugbar
    konstruktion både intuitivt, anvendelsesmæssigt og rent algebraisk. 
    </p>
    <p class="t">
    Hvis vi selv opfandt _(\mathbb{W}_) og dets regler 
    for _(=_), _(+_) og _(*_), kunne vi ikke så bare have valgt alle mulige 
    andre mærkelige definitioner? 
    Kunne vi f.eks. have sagt 
    at "_(w_1 = w_2_)" betød:
    _($(w_1 \notin \mathbb{N})  \vee (w_1, w_2 \in \mathbb{N} \wedge w_1 =_{\mathbb{N}} 2 *_{\mathbb{N}} w_2)_)
    ... og at plus var
    _($w_1+w_2 = \left\{\begin{eqnarray}
    && 7 & \, \, \, \,  w_1 = 0 \wedge w_2 = 0\\
    && w_1 -_{\mathbb{N}} w_2, & \, \, \, \,  w_1 \ne 0 \wedge w_2 = 0 \\
    && w_1*_{\mathbb{N}} w_2, & \, \, \, \,  w_1 = 0 \wedge w_2 \ne 0 \\
    && w_2 &  \, \, \, \,  w_1 \ne 0 \wedge w_2 \ne 0
    \end{eqnarray} \right. _)
    ... eller? I dette yderst mærkværdige system kan vi se, at
    _($3+8=4_)
    _(3+8_) er i følge plus-definitionen lig _(8_), og 
    ligheden er sand, hvis tallet på den venstre side af _(=_) 
    tegnet er lig (med "lig" som i definitionen af lighed på _(\mathbb{N}_))
    tallet på højre side ganget med _(2_) (hvor gange 
    bruger definitionen af gange i _(\mathbb{N}_)). 
    </p>
    <p class="t">
    I dette system kan vi også se, at _(12=6_) er sandt, 
    men at _(6=12_) ikke er sandt. <i>Pointen er</i>: Konklusionerne 
    i dette system <i>selv</i> når vi kun bruger naturlige 
    tal, matcher ikke konklusionerne før vi 
    introducerede _(\mathbb{W}_)! Når vi opfinder nye tal og regler
    burde vores system være en <i>udvidelse</i> af det tidligere:
    </p>

    <div class="Definition">
    <b> Definition: Udvidelse.</b> <br> 
    Det siges at talsystemet _(B_) er en "udvidelse" af talsystemet _(A_), hvis 
    _(A \subset B_), og hvis _(B_) og dets associerede relationer og regler ikke 
    kan bevise noget resultat, der er falskt i _(A_). 
    </div>

    <p class="tt">
    Det her er en lidt forsimplet definition. 
    Den rigtige definition beskrives i forhold til 
    såkaldte "fields" og "field-extensions", som er lidt 
    for avancerede at gennemgå her. Ideen er bare,
    at vores nye system skal <i>hænge sammen</i> med 
    det tidligere. Dette betyder <i>ikke</i> nødvendigvis,
    at alle formler der gælder for elementer i _(A_) 
    også gælder for elementer i _(B_). Tag f.eks følgende egenskab: 
    _($\frac{a+b}{c} = \frac{a}{c} + \frac{b}{c}_)
    Denne egenskab gælder altid, hvis _(a, \, b, \, c_) alle er 
    naturlige tal. Det gælder dog ikke <i>nødvendigvis</i> 
    hvis _(a, \, b, \, c_) alle er hele tal, eftersom _(c=0_) er "udefineret". 
    Du vil også se senere, at 
    _((a^{b})^c=a^{b*c}_) sjælendt gælder, når _(a, \, b, \, c_) er komplekse. 
    </p>
    <p class="t">
    Det vigtigste er bare,
    at vi i det nye system ikke skal kunne bevise 
    noget, der er falsk i det tidligere. Sig f.eks. vi skulle
    arbejde videre på _(\mathbb{W}_) og tænkte over eksponenter. Vi definerer:
    _($w_1 \textbf{^} w_2 = \left\{\begin{eqnarray}
    && 1 & \, \, \,  w_1 = 0 \wedge w_2 = 0\\
    && 1 & \, \, \,  w_1 \ne 0 \wedge w_2 = 0 \\
    && 1 & \, \, \,  w_1 = 0 \wedge w_2 \ne 0 \\
    && w_1 \textbf{^}_{\mathbb{N}} \, w_2 &\, \, \, w_1 \ne 0 \wedge w_2 \ne 0
    \end{eqnarray} \right. _)
    Og dette er fint, da _(w_1 \text{^} {w_2}_) giver samme resultat i _(\mathbb{B}_) som
    i _(\mathbb{N}_) hvis _(w_1, w_2_) begge er i sættet _(\mathbb{N}_) (de er ikke lig _(0_)). 
    </p>
    <p class="t">
    Du får nu endelig en god forklaring på, hvorfor et 
    tal opløftet til en potens på _(0_) er _(1_):
    Vi har defineret det, og <i>det virker som en udvidelse</i>! Selvfølgelig 
    er denne definition <i>inspireret</i> af, at begge
    grænser _(\lim_{x \to 0}[A^x]_), _(\lim_{x \to 0}[x^x]_) nærmer sig _(1_), men
    det er bare inspiration. 
    </p>

    <p class="t">
    Lad os hurtigt gennemgå de andre typer, før vi springer 
    frem til komplekse tal. Eksklusivt ved hjælp af 
    tal fra _(\mathbb{W}_) er det umuligt at løse ligninger som: 
    _($x+5=0_)
    I den her situation er _(x_) på en eller anden måde
    nødt til at modellere en "negativ værdi". Det
    var i lang tid uacceptabelt. En "negativ" mængde 
    æbler giver vel ikke mening?
    </p>
    <p class="t">
    Som vi har set <i>giver det mening</i> i mange 
    situationer, og kan hjælpe
    med intuitivt at beskrive og modellere kvantiteter, 
    der har naturlige "modsætninger".
    Ligesom _(0_) er det også et praktisk algebraisk værktøj, vi
    har set tonsvis af eksempler på allerede. Tag f.eks. ligningen
    _($0.12t^2-1.7t-5 = 0_)
    ... hvor _(t_) er "tid" i dage. Vores kvantitet kan ikke være negativ, men for at løse 
    ligningen har vi brug for den kvadratiske formel:
    _($t = \frac{-b \pm \sqrt{b^2 - 4ac}}{2a} _)
    Her skal vi bl.a. 
    regne _((-1.7)^2-4*0.12*(-5)_), der indeholder flere eksempler på negative tal. 
    </p>
    <p class="t">
    Så vi definerer et udvidet system af tal kaldt 
    _(\mathbb{Z}_), der også kan være negative, som følgende:
    </p>
    <p class="t">
    _(\mathbb{Z}_) er et sæt lig _(\mathbb{W} \times \mathbb{W}_). 
    Det svarer til en samling af ordered pairs 
    _((a, \, b)_) hvor _(a, \, b \in \mathbb{W}_). Ideen 
    er, at _((a,b)_) symboliserer _(a-b_). Vi siger, at _(z_1=(a,b)_) er 
    "lig" _(z_2=(c,d)_) hvis:
    _($a +_{\mathbb{W}} \, d \, \, =_{\mathbb{W}} \, \, c +_{\mathbb{W}} \, b_)
    Hvilket er en definition, der intuitivt kan motiveres ud fra, at 
    _(a-b=c-d_) kan omskrives til _(a+d=c+b_). 
    </p>
    <p class="t">
    Definer _(\overline{z}_) til at symbolisere sættet 
    af alle elementer i _(\mathbb{Z}_), der er "lig" 
    _(z \in \mathbb{Z}_) med den givne definition på lighed. F.eks er 
    _((6,8)_) og _((1,3)_) begge del af _(\overline{(5,7)}_). 
    Sig nu, at _(z_1=(a,b), z_2=(c,d)_) er to elementer i _(\mathbb{Z}_) og 
    definer plus som: 
    _($z_i \in \overline{z_1} \wedge z_j \in \overline{z_2} \implies z_i + z_j \in \overline{(a +_{\mathbb{W}} \, c, \, \, \, b +_{\mathbb{W}} \, d)}_)
    Definer gange som:
    _($z_i \in \overline{z_1} \wedge z_j \in \overline{z_2} \implies 
    z_i*z_j \in \overline{(a * _{\mathbb{W}} c \, \, +_{\mathbb{W}} \, \, b *_{\mathbb{W}} d, \, \, \, \, a *_{\mathbb{W}}  d \, \, +_{\mathbb{W}} \, \, b  *_{\mathbb{W}}  c)}_)
    Disse definitioner kommer intuitivt fra, at 
    _($(a-b)+(c-d)=a+c-(b+d)_)
    ... og at 
    _($(a-b)*(c-d)=ac+bd-(ad+bc)_)
    Følgende notation defineres:
    _($-(a,b)=(b,a)_)
    Dette motiveres af, at _(a-b_) er det negative af _(b-a_). 
    </p>

    <q-stion 1="1" 2="1" bigTop=true>
    Bevis inde i dette system, at et hvilket som helst tal _(z_) gange _(-1_)
    er lig _(-z_)
    <br><br></q-stion>
    <answer-box>
    Sig at _(z=(a,b)_). Èt element i _(\mathbb{Z}_), der er del 
    af _(\overline{-1}_), er _((0,1)_). Derfor ved du, at 
    _(z*(-1)_) vil være en del af:
    _($\overline{(a*0+b*1, a*1+b*0)} = \overline{(b,a)} = \overline{-z}_)
    Hvis _(z*(-1)_) er en del af _(\overline{-z}_), ved vi pr. definition
    at det er <i>lig</i> _(-z_), hvilket færdiggøre beviset _(\blacksquare_)
    <br><br></answer-box>

    <p class="tt">
    Lad os nu gå videre til rationelle tal _(\mathbb{Q}_). I lang tid kunne folk
    heller ikke acceptere, at det var muligt at have tal, der <i>ikke var hele</i>. 
    Det giver ikke mening at have "en halv person", 
    men vi ved bare også fra erfaring, at der findes mange 
    situationer, hvor det <i>giver</i> mening:
    Halvdelen af en bestemt længde, _(a_) stykker fra en pizza, der er opdelt 
    i _(b_) lige store stykker, et hvilket som helst mål i fysik. Alt muligt!
    Rationelle tal kan selvfølgelig også hjælpe os, når 
    vi arbejder med integers, hvilket vi har set mange eksempler på allerede. 
    </p>
    <p class="t">
    Rationelle tal defineres med meget den samme strategi vi brugte til at definere integers.
    Her er sættet lig
    _($\mathbb{Q} = \mathbb{Z} \times (\mathbb{Z} - {0})_)
    Så sættet af ordered pairs _((a,b)_), hvor _(a,b_) begge er
    integers men _(b_) ikke må være _(0_). 
    Idéen er meget lignende, at 
    _((a,b)_) symboliserer _(a/b_). Vi siger,
    at _(q_1=(a,b)_) er "lig" _(q_2=(c,d)_), hvis 
    _($a *_{\mathbb{Z}} d \, \, =_{\mathbb{Z}} \, \,b *_\mathbb{Z} c_)
    Det motiveres af, at _(a/b=c/d_) kan omskrives til 
    _(ad=cd_). Sig at at _(\overline{q}_) symboliserer
    sættet af elementer i _(\mathbb{Q}_), der er "lig" _(q_). Nu kan 
    plus defineres som
    _($q_i \in \overline{q_1} \wedge q_j \in \overline{q_2} \implies
    q_i+q_j \in \overline{(a*_{\mathbb{Z}} d \, \, + \, \, b *_{\mathbb{Z}} c, \, \, \, \, b *_{\mathbb{Z}} d)}
    _)
    ... og gange som
    _($q_i \in \overline{q_1} \wedge q_j \in \overline{q_2} \implies
    q_i*q_j \in \overline{(a*_{\mathbb{Z}} c, \, \, \, \, b*_{\mathbb{Z}} d)}
    _)
    Det her motiveres af at:
    _($\frac{a}{b}+\frac{c}{d} = \frac{ad+cb}{bd}, \qquad \frac{a}{b}*\frac{c}{d}=\frac{ac}{bd}_)
    Vi kommer nu til <i>reelle</i> tal og de irrationelle. Her havde folk svært ved at 
    acceptere, at der var tal der <i>ikke</i> kunne beskrives som forholdet mellem to integers.
    Det er egentlig forståeligt nok, da det på mange måder er forvirrende, abstrakt og mærkeligt. 
    Alligevel en nødvendig udvidelse af systemet, siden vigtige tal
    som forholdet mellem en cirkels diameter og omkreds (kendt som _(\pi_)),
    eller hvor meget man får ud af en rente med uendelig mange perioder (kendt som _(e_)),
    ikke kan
    beskrives som noget forhold. Vi støder også på de her tal overalt i 
    mellemregninger: Eksempelvis i kvadratrødder som 
    _(\sqrt{2}_) eller _(\sqrt{3}_) (samt mange andre). Det ville være fjollet, hvis vi ikke 
    kunne finde længden på en trekant med sidelængde 
    _(2_) og _(3_), bare fordi _(\sqrt{2^2+3^2}=\sqrt{13}_) er irrationelt. 
    </p>
    <p class="t">
    De reelle tal _(\mathbb{R}_) tal er <i>meget</i> sværere at definere ordentligt.
    Der findes flere strategier, men den mest kendte er nok 
    "Dedekind cuts". Konstruktionen af _(\mathbb{R}_) er for avanceret til at blive gennemgået 
    her.
    </p>
    <p class="t">
    Endeligt ankommer vi til komplekse tal. Her kunne man ikke acceptere, at det fandtes et tal, der var lig 
    _(-1_), når det blev opløftet i anden potens. 
    Man kan se hvorfor komplekse tal har en intuitiv betydning,
    der kan hjælpe os med at modellere situationer og løse problemer -
    ligesom negative tal og brøker - hvis man bare 
    forstår _(\sqrt{-1}_) som "_(i_)", og opfatter
    et tal _((a+bi)_) som et punkt med koordinaterne _((a, b)_).
    Hvis negative tal kunne hjælpe os, når en bestemt kvantitet
    havde en slags "modsætning",
    så kan komplekse tal hjælpe os, når to kvantiteter <i>ikke har indflydelse på hinanden</i>.
    To kvantiteter vi bredt sagt kan sige er "vinkelrette". 
    Geometri er det mest åbenlyse eksempel, men det kunne også være to kvantiteter
    som _((\text{Størrelse af plante A}, \text{Størrelse af plante B})_), hvor vi 
    antager, at de to planter ikke har nogen indflydelse på hinanden.
    </p>
    <p class="t">
    Sættet _(\mathbb{C}_) defineres som _(\mathbb{R} \times \mathbb{R}_). Det
    er sættet af 
    ordered pairs _((a,b)_), hvor _(a,b_) begge er reelle. Følgende notation bliver anvendt:
    _($(a,b): a+bi_)
    Her skal der ikke tænkes over betydningen af _(+_) eller _(i_): Det er bare ren notation. 
    </p>
    <p class="t">
    Udover denne notation anvendes der også følgende forkortelser:
    _($\begin{eqnarray}
    && (0,b) & = & bi \\
    && (a,0) & = & a \\
    && (a,1) & = & a & + & i \\
    && (a,-1) & = & a & - & i \\
    && (0,1) & = & i  \\
    && (0,-1) & = - & i \\
    \end{eqnarray}_)
    Et komplekst tal _(z_1=a+bi_) siges at være "lig" et andet komplekst tal _(z_2=c+di_), hvis
    _($a =_{\mathbb{R}} c \, \, \wedge \, \, b =_{\mathbb{R}} d_)
    Plus defineres som:
    _($z_1+z_2=(a \, +_{\mathbb{R}} \, c, \, \, \, \, b \, +_{\mathbb{R}} \, d)_)
    Hvilket motiveres af at:
    _($(a+bi)+(c+di)=(a+c)+(b+d)*i_)
    Via forkortelserne ser vi,
    at et komplekst tal som _(a+bi_) både kan forstås som
    ét komplekst tal og to komplekse tal _(a_) og _(bi_) plusset med hinanden. 
    </p>
    <p class="t">
    Gange defineres som:
    _($z_1*z_2=(a *_{\mathbb{R}} c \, \, -_{\mathbb{R}} \, \, b*_{\mathbb{R}} d, \, \, \, \, b*_{\mathbb{R}} c \, \, +_{\mathbb{R}} \, \, a*_{\mathbb{R}} d)_)
    Hvilket motiveres af at:
    _($(a+bi)(c+di)=ac+ad i+cb i+bd i^2 = (ac-bd) + (ad+cb)i_)
    </p>

    <q-stion 1="1" 2="2" bigTop=true>
    Bevis ud fra definitionerne at:
    _($i*i=-1_)
    <br></q-stion>
    <answer-box>
    _(i_) svarer til _((0,1)_) og _(-1_) til _((-1,0)_), så vi tjekker:
    _($(0,1)*(0,1)=(0*0-1*1,1*0+0*1)=(-1,0)_)
    Voila!
    <br><br></answer-box>

    <p class="tt">
    Komplekse tal har, ligesom de andre udvidelser, praktiske algebraiske
    anvendelser udover deres intuitive betydning. 
    Faktisk blev de originalt opfundet da to italienere Rafael Bombelli og Gerolamo Cardano 
    var i gang med at løse tredjegradsligninger:
    _($ax^3+bx^2+cx+d=0_)
    De havde fokuseret på den lidt nemmere ligning _(x^3=cx+d_), og 
    fandt frem til følgende formel, der gav i hvert fald én løsning:
    _($x=\sqrt[3]{\frac{d}{2}+\sqrt{\frac{d^2}{4}-\frac{c^2}{27}}} + \sqrt[3]{\frac{d}{2}-\sqrt{\frac{d^2}{4}-\frac{c^2}{27}}}_)
    Sig at vi brugte denne formel på _(x^3=15x+4_). Det svarer til at substituere _(d=15_), _(c=4_):
    _($\begin{align}
    x & = \sqrt[3]{\frac{15}{2}+\sqrt{\frac{15^2}{4}-\frac{4^2}{27}}} + \sqrt[3]{\frac{15}{2}-\sqrt{\frac{15^2}{4}-\frac{4^2}{27}}} \\ \\
    & = \sqrt[3]{2+\sqrt{-121}}+\sqrt[3]{2-\sqrt{-121}} 
    \end{align}_)
    Så ... denne ligning har ikke nogen løsninger, eller? <i>Forkert</i>: Det <i>har</i> den faktisk.
    Vi kan omskrive _(x^3=15x+4_) til _(x^3-15x+4=0_). Nu skal vi bare plotte _(x^3-15x+4_), og se
    hvor det 
    skærer x-aksen:
    </p>
    <img class='SpicXL' style='width:80%' src='../../../Assets/Chapter4\ComplexNumbers\ImportantCubic.png'> 
    <p class="t">
    Det er intet problem at plotte funktionen, så vi kan nemt se at den tydeligvis <i>har</i> løsninger: Tre endda! 
    Vi ved også, at vi har udledt formlen ordentligt, så hvad sker der? 
    </p>
    <p class="t">
    Det der sker - den løsning Rafel Bombelli kom frem til - var, at man bare kunne <i>lade som om</i>
    _(\sqrt{-1}_) fandtes. Man kunne sige, at _(\sqrt{-1}_) 
    var en ny type tal kaldt _(i_), der havde den specielle egenskab, at 
    _(i^2=-1_). Man kunne nu gå videre og forsimple 
    udtrykket med dette opfundne tal, og
    <i>eventuelt</i> ville man opdage, at _(\sqrt{-1}_) helt forsvinder igen. Man ville få:
    _($x=4_)
    Dette betyder selvfølgelig ikke, at komplekse tal var fuldkommen nødvendige for at 
    finde denne løsning, 
    men det er i hvert fald ét eksempel på, at de kan være praktiske og brugbare,
    selv hvis man er ligeglad med geometrien og intuitionen. 
    </p>
    <p class="t">
    Nogle andre vigtige algebraiske anvendelser er inden for 
    strøm og elektricitet. På grund
    af vekselstrøm arbejder man meget med bølger:
    _($a Sin(x + c)_)
    Ofte skal man lægge de her bølger sammen som:
    _($a_1 Sin(x + c_1) + a_2 Sin(x + c_2)_)
    Det viser sig, at der via komplekse tal kan udvikles en 
    effektiv strategi til, at omskrive denne sum af to
    bølger til bare 1 <i>bølge</i>. F.eks. kan det ses, at
    _($Cos(x+1.2)+Cos(x+1.7)=1.937 Cos(x+1.45)_)
    Det er sikkert muligt at komme frem til dette resultat 
    uden komplekse tal, men med komplekse tal er det langt 
    mere elegant både at udlede og anvende. Et andet eksempel er formlen
    _($Cos(k*t)=\sum_{j=0}^{k/2}(-1)^j*Sin(t)^{2j}*Cos(t)^{k-j}_) 
    Den ser meget svær ud, men kan relativt let udledes via komplekse tal.  
    </p>
    
    <p class="pageSplitter">*</p>

    <p class="t">
    Komplekse tal er på en måde "det endelige tal" / "det ultimative tal". Vi siger
    i hvert fald, at komplekse tal <i>færdiggøre tallene</i>. Husk
    tilbage til "den fundamentale teori af algebra" vi introducerede tidligere. Den sagde, at 
    ethvert polynomie kunne beskrives som et produkt af <br> 
    førstegradspolynomier og ureducerbare 
    andengradspolynomier. F.eks:
    _($3x^4 + 2x^3 - 37x^2 - 64x - 48 = (x+3)(x-4)(3x^2+5x+4)_)
    Ville det ikke være langt dejligere, hvis det <i>kun</i> var førstegradspolynomier? 
    Hvis _(3x^2+5x+4_) tog formen _((x-A)(x-B)_),
    ville vi vide, at vores samlede polynomial var _(0_) ved
    _(x=A_) og _(x=B_). 
    Men _(x^2+5x+4_) er <i>aldrig</i> lig _(0_), så det kan umuligt faktoreres!
    Nulpunkterne ved vi findes med formlen:
    _($x=\frac{-b \pm \sqrt{b^2-4ac}}{2a}_) 
    Hvilket i _(x^2+5x+4_)'s tilfælde er:
    _($\begin{align}
    x & = \frac{-5 \pm \sqrt{5^2 - 4*3*4}}{2*3}  \\ \\
    & = \frac{-5 \pm \sqrt{-23}}{6} \\ \\
    & = \frac{-5 \pm 4.795*i}{6} \\ \\
    & = -0.833 + 0.799i, \, -0.833 - 0.799i 
    \end{align}_)
    Så "problemet" er ikke, at _(A_) og _(B_) <i>ikke findes</i>,
    bare at de begge er <i>komplekse</i>. 
    _(3x^2+5x+4_) kan derfor omskrives til:
    _($3*\bigl(x-(-0.833 + 0.799i) \bigr)* \bigl(x-(-0.833 - 0.799i) \bigr) _)
    Så ethvert ureducerbart andengradspolynomie kan omskrives til et produkt af to komplekse
    førstegradspolynomier, hvilket betyder at ethvert _(n_)-gradspolynomie kan omskrives til 
    et produkt af _(n_) førstegradspolynomier, så længe vi tillader komplekse rødder! 
    </p>
    <p class="t">
    Det kan <i>altid</i> omskrives til denne form, selv hvis koefficienterne 
    _(a_1,a_2,a_3, \, \dots \, a_n_) på _(a_1+a_2x+a_3x^2 \, + \, \dots a_n \, x^n_) 
    er komplekse! Det her er meget vigtigt, fordi 
    det betyder, at 
    _($a_1+a_2x+a_3x^2+\dots a_n x^n=0_) 
    ... altid har en løsning, hvis der arbejdes med komplekse tal
    _(\mathbb{C}_). Denne ligning beskriver 
    <i>alle</i> ligninger, der muligt kan konstrueres 
    via plus og gange i _(\mathbb{C}_).
    _(\mathbb{C}_) har "fuldendt" tallene, da vi aldrig får
    brug for en ny type tal, for at løse nogen ligning:
    </p>
    <p class="t">
    I både _(\mathbb{N}_), _(\mathbb{W}_), _(\mathbb{Z}_),
    _(\mathbb{Q}_) og _(\mathbb{R}_) kunne vi opstille 
    ligninger uden løsninger, men det kan vi ikke længere! 
    Der er selvfølgelig mange andre operationer end plus og gange (f.eks eksponenter), 
    men de kan alle omskrives til Taylor serier, så længe de er elementære. 
    Derfor kan en hvilken som helst ligning med elementære funktioner i _(\mathbb{C}_) løses! 
    Det er en fantastisk egenskab!
    </p>
    <p class="t">
    Phew!
    </p>

