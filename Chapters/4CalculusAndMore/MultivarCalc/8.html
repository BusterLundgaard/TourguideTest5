<!DOCTYPE html>

    <h2>Approksimationer af multivariable <br> funktioner</h2>
    <p class="t">
    Et plan approximere en multivariable funktion nær et punkt, på samme måde som
    en linje approximere en 1-variable funktion nær et punkt:
    </p>
    <img class='SpicXL' style='width:120%; margin-left:-10%' src='../../../Assets/Chapter4\MultivarCalc\LinearApproximations.png'> 
    <p class="t">
    Men en linje er ikke en særlig <i>god</i> approksimation af funktionen nær et punkt. 
    Det svarer til en Taylor-approksimation hvor _(n=1_), hvilket vi nemt kan gøre bedre:
    </p>
    <img class='SpicXL' style='width:80%' src='../../../Assets/Chapter4\MultivarCalc\LinearApproximation2D 2.png'> 
    <p class="t">
    Det samme burde vi kunne gøre i 3D også:
    </p>
    <img class='SpicXL' style='width:80%' src='../../../Assets/Chapter4\MultivarCalc\LinearApproximation3D 2.png'> 
    <p class="t">
    Så det er simpelthen målet på denne side: At lave Taylor-approksimationer af funktioner 
    med flere variabler.
    </p>

    <p class="t">
    Værdien og hældningen ved _(x=a_) på en funktion _(f(x)_) og dens Taylor-approksimation
    evalueret ved _(a_) er identiske. Værdien og de <i>partiale hældninger</i>  
    er identiske, hvis vi i stedet approximere en multivariable funktion
    _(f(x,y)_) ved punktet _(A=(a_x, a_y)_). Nu skal vi både tænke over
    hældningen med respekt til _(x_) <i>og</i> _(y_). Ved højere _(n_) på Taylor-polyomiet 
    skal alle de _(n_)'th hældninger matche. Det svarer til
    _(f_{xx}_), _(f_{yy}_), _(f_{yx}_) og _(f_{xy}_) ved _(n=2_) og 
    _($\begin{eqnarray}
    && f_{xxx} \\
    && f_{xxy} \\
    && f_{xyx} \\
    && f_{yxx} \\
    && f_{xyy} \\ 
    && f_{yyx} \\ 
    && f_{yxy} \\
    && f_{yyy}
    \end{eqnarray}_)
    ... ved _(n=3_). Clairaut's theorem gør det selvfølgelig lidt nemmere. 
    </p>

    <q-stion 1="7" 2="1" bigTop="true">
    Find en taylor-approksimation med _(n=2_) af 
    _($f(x,y)=e^x*Ln(y+1)_) 
    ... evalueret ved _((x,y)=(0,0)_). 
    <p class="t">
    Du skal altså selv komme frem til 
    et udtryk, der virker og opfylder kravene! <u>Undvig at læse teksten under dette
    spørgsmål, siden det lidt er en kæmpe spoiler!</u>
    </p>
    <br></q-stion>
    <answer-box>
    Lad os lige udføre det generelt med _(f(x,y)_) først. 
    Vi vælger at skrive _(f(0,0)_) som bare _(f(0)_). Samme gælder
    f.eks. _(f_y(0,0)_), som vi skriver _(f_y(0)_). 
    Det er bare en praktisk lille forkortelse, der gør det hurtigere at skrive.
    <p class="t">
    Vi har tre krav: Værdierne ved _(0_) hældninger skal være de samme, værdierne ved _(1_) hældning skal være
    de samme, og værdierne ved _(2_) hældninger skal være de samme. De første to krav er allerede opfyldt 
    af følgende plan:
    _($T(x,y)=f(0) + f_x(0)*x + f_y(0)*y _)
    Vi fokuserer nu eksklusivt på det tredje krav: 
    Det her plan forsvinder alligevel fuldkommen når vi differentier to gange. 
    Det trejde krav fortæller os, at _(T_{xx}_), _(T_{yy}_), _(T_{xy}_) og
    _(T_{yx}_) skal matche med den originale funktion ved _((0,0)_). 
    Clairaut's theorem reducerer det til kun _(T_{xx}_), _(T_{yy}_) og _(T_{xy}_).
    Man kan relativt let se, at følgende udtryk opfylder kravet:
    _($f_{xy}(0) x y + f_{xx}(0) \frac{x^2}{2} + f_{yy}(0) \frac{y^2}{2} _)
    Det første led er det eneste led der overlever, hvis vi differentierer med _(x_) og _(y_),
    det andet led er det eneste led der overlever, hvis vi differentierer med _(x_) to gange, og 
    samme gælder det tredje led med _(y_). De forsvinder alle sammen, hvis ikke
    vi har differentieret nok, siden de bliver ganget med _(0_). 
    Alt i alt får vi:
    _($\begin{align}
    T(x,y) = \, \, & f(0)  \, \, + \\ \\
    & f_x(0)x + f_y(0) y  \, \, + \\ \\
    & f_{xy}(0)xy + f_{xx}(0) \frac{x^2}{2} + f_{yy}(0) \frac{y^2}{2}
    \end{align}_)
    Vi skal nu regne de forskellige _(f(0)_), _(f_x(0)_) osv. Først differentierer
    vi og ser:
    _($\begin{align}
    f_x & = e^{x} Ln(y+1) \\ 
    f_y & = e^x (y+1)^{-1} \\ 
    f_{xy} & = e^x (y+1)^{-1} \\ 
    f_{xx} & = e^x Ln(y+1)  \\ 
    f_{yy} & = -e^x(y+1)^{-2} 
    \end{align}_)
    Vi indsætter nu _(x=0_), _(y=0_) og får:
    _($\begin{align}
    f_x & = 0 \\ 
    f_y & = 1 \\ 
    f_{xy} & = 1 \\ 
    f_{xx} & = 0 \\ 
    f_{yy} & = -1 
    \end{align}_)
    Vores approksimation er derfor lig: 
    _($\begin{align}
    T(x,y) = \, \, & 0 \, \, + \\ \\
    & 0*x + 1*y \, \, + \\ \\
    & 1*xy + 0*\frac{x^2}{2} + (-1)* \frac{y^2}{2}
    \end{align}_)
    ... hvilket kan simplificeres til:
    _($T(x,y) = (1+x) y -\frac{y^2}{2}_)
    Du kan følgende se et plot af den originale funktion og vores approksimation: 
    <img class='SpicXL' style='width:95%' src='../../../Assets/Chapter4\MultivarCalc\QuadraticApproximation1.png'> 
    <p class="t">
    Fantastisk! 
    </p>
    <br></answer-box>

    <p class="tt">
    Generaliserer vi arbejdet i sidste opgave, ser vi let
    at Taylor-approksimation af _(f(x,y)_) ved _((x,y)=A_)
    med _(n=2_) er: 
    _($\begin{align}
    T(x,y) = \, \, & f(A)  \, \, + \\ \\
    & f_x(A)(x-A_x) + f_y(A) (y-A_y)  \, \, + \\ \\
    & f_{xy}(A)(x-A_x)(y-A_y) + f_{xx}(A) \frac{(x-A_x)^2}{2} + f_{yy}(A) \frac{(y-A_y)^2}{2}
    \end{align}_)
    Processen kan let generaliseres til
    højere _(n_) og flere variabler:
    </p>
    <p class="t">
    Sig du har _(k_) variabler. For at beskrive din Taylor-approksimation
    _(T_) ved _(n=m_), skal du tage summen af alle mulige tilfælde:
    _(T_) differentieret _(0_) gange, _(1_) gang, _(2_) gange, _(3_) gange _(\dots_) op 
    til _(m_). I hvert tilfælde
    _(i, i \le m_) skal du gennemgå alle mulige kombinationer
    (hvor rækkefølge er ligegyldig grundet Clairaut) af _(i_) af
    de _(k_) variabler, hvor du godt kan vælge èn variable flere gange, så meget som du har lyst.
    Sig at variablerne er _(x_1, x_2, ... x_k_), og at du i en bestemt kombination har 
    _(j_1_) af _(x_1_), _(j_2_) af _(x_2_), ... _(j_k_) af _(x_k_), hvor de forskellige 
    _(j_) er hele tal i intervallet _([0,i]_), hvis sum er _(i_). 
    Det led, der i Taylor-approksimationen kommer til at repræsentere
    denne kombination er nu:
    _($ f_{x_1^{j_1}x_2^{j_2}...x_k^{j_k}}(A)*\frac{(x_1 - A_{x_1})^{j_1}*(x_2 - A_{x_2})^{j_2}*...(x_k - A_{x_k})^{j_k}}{j_1!*j_2!*...j_k!} _)
    Dette er jo lig _(f_{x_1^{j_1}x_2^{j_2}...x_k^{j_k}}(A)_), hvis du 
    differentierer det _(j_1_) gange med respekt til _(x_1_), _(j_2_) gange med respekt til _(x_2_), ... _(j_k_) gange
    med respekt til _(x_k_), hvilket er målet. 
    </p>
    <p class="t">
    Som du nok kan regne ud,  
    bliver denne Taylor approksimation meget hurtigt meget stor
    og kludret. Den er nok ikke super praktisk som en "hurtig lille approksimation" på samme måde
    Taylor approksimationer var i 2D, men det er alligevel brugbart og vigtigt at vide. 
    Det bliver også anvendt til flere numeriske metoder,
    samt i mange teoretiske sammenhænge. 
    Allerede på næste side ser vi et eksempel på en Taylor-approksimation, der bliver anvendt i et bevis. 
    </p>
    <p class="t">
    En vigtig del af Taylor-approksimationer i 2D var selvfølgelig at bevise, hvornår de var 
    "perfekte" hvis _(n \to \infty_). Det tilladte os
    faktisk at bruge dem i beviser. Man <i>kunne</i> gøre det samme med flere
    variabler, men det vil ikke beskrives i dette kapitel, da det er for kompliceret
    og ikke tiden værd. Du må desværre bære over med, at vi på nogle tidspunkter
    har tænkt os at <i>antage</i> at noget perfekt kan approksimeres, uden vi rigtig har bevist det ordentligt. 
    </p>

