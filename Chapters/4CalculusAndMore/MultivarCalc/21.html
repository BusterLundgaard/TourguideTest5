<!DOCTYPE html>


    <h3>Arbejde og energi</h3>
    <p class="t">
    Sig at du cykler følgende vej _(\vec r(t)_):
    </p>
    <img class='SpicXL' style='width:90%' src='../../../Assets/Chapter4\MultivarCalc\Vectorfields\WorkIntegralExample1.png'> 
    <p class="t">
    Det blæser faktisk, og vinden kan modelleres som et vektor felt
    _($\vec F(x,y) = \begin{pmatrix} f(x,y) \\ g(x,y) \end{pmatrix}_)
    Så:
    </p>
    <img class='SpicXL' style='width:95%; margin-top:25px;' src='../../../Assets/Chapter4\MultivarCalc\Vectorfields\WorkIntegralExample1 2.png'> 
    <p class="tt">
    Antag at du altid cykler <i>præcist denne vej</i> fra _(t=a_) til _(t=b_) på _(\vec r(t)_) uanset
    vindens styrke eller retning.
    Kun din <i>hastighed</i> varierer: Modvind gør dig langsommere og medvind gør dig hurtigere. Spørgsmålet
    er nu, hvor meget vinden har "hjulpet" dig i alt. Kan det kvantificeres på nogen smart måde?
    </p>
    <p class="t">
    Det kan kvantificeres i form af et princip i fysik kaldt <i>arbejde</i>. For
    at forstå "arbejde" får vi brug for de såkaldte "kinematiske formler". Antag
    at et objekt med starthastigheden _(v_1_) bevæger sig en afstand _(s_) under konstant acceleration i 
    _(t_) sekunder, og slutter med hastighed _(v_2_). Det kan nu bevises at:
    </p>
    <div style="margin-top:25px;">
    _($\begin{eqnarray}
    && \textbf{1:} \, \, \, \, v_2 = v_i+at \\ \\
    && \textbf{2:} \, \, \, \, s = \left(\frac{v_1+v_2}{2} \right)t \\ \\
    && \textbf{3:} \, \, \, \, s = \frac{a}{2}t^2 + v_1 t \\ \\
    && \textbf{4:} \, \, \, \, v_2^2 = 2 a s + v_1^2
    \end{eqnarray}_)
    </div>
    <p class="tt">
    Den første og tredje har vi allerede bevist, men vi mangler den anden og fjerde: 
    </p>
    <div class="Proof">
    <b> Bevis: Anden kinematiske formel.</b> <br>
    Arealet under en graf af hastigheden som funktion af 
    tiden fra _(t_0_) til _(t_1_) giver forskellen i position. 
    Se nu følgende graf: 
    <img class='Spic' style='width:55%' src='../../../Assets/Chapter4\MultivarCalc\Vectorfields\SecondKinematicFormula.png'> 
    <p class="t">
    Det kan let ses, at arealet under _(v(t)_) er:
    _($t*v_1 + \frac{1}{2}*t*(v_2-v_1)_)
    Hvilket kan omskrives til
    _($\left(\frac{v_1+v_2}{2} \right)t_)
    _(\blacksquare_)
    </p>
    </div>

    <div class="Proof">
    <b> Bevis: Fjerde kinematiske formel</b> <br>
    Start med den anden kinematiske formel: 
    _($s = \left(\frac{v_1+v_2}{2} \right)t_)
    Hvis _(t_) isoleres i _(v_2 = v_1 + at_) fås 
    _(t=(v_2-v_1)/a_). Det substitueres ind: 
    _($s = \frac{(v_2+v_1)}{2}*\frac{(v_2-v_1)}{a} = \frac{v_2^2-v_1^2}{2a}_)
    Ligningen kan nu let omskrives til:
    _($v_2^2 = 2 a s + v_1^2_)
    _(\blacksquare_)
    </div>

    <p class="tt">
    <i> Arbejde</i> i fysik definerer vi som
    <i>kraft gange længde</i>, eller bare _(F*s_). Lad os forstå hvorfor:
    </p>
    <p class="t">
    Sig at et objekt med en masse _(m_)
    starter med hastigheden _(v_1_) og bevæger sig _(s_) fremad under
    indflydelse af en konstant kraft _(F_) i samme retning. 
    Vi ved nu fra fjerde kinematiske ligning, at: 
    _($s=\frac{v_2^2-v_1^2}{2a}_)
    Ergo:
    _($F*s = ma*\frac{v_2^2-v_1^2}{2a} = \frac{1}{2}mv_2^2 - \frac{1}{2}mv_1^2_)
    Sig nu at et objekt med 
    en masse på _(3kg_) og starthastighed _(5m/s_)
    rejser langs en vej imens den bliver påvirket af en kraft. 
    Du er yderligt informeret om, at kraften udfører et samlet arbejde på 
    _(31.4_). Det betyder at:
    _($31.4 = \frac{1}{2}mv_2^2 - \frac{1}{2}mv_1^2_)
    _(v_1 = 5_), _(m=3_), så:
    _($\begin{eqnarray}
    && 31.4 = \frac{1}{2}*3*v_2^2 - \frac{1}{2}*3*5^2 \to \\ \\
    && v_2 = 6.78 m/s
    \end{eqnarray}_)
    Det er ret smart. Vi vil altid kunne finde ændringen i hastighed så længe vi kender
    det påførte arbejde, uanset hvor kompleks eller mærkelig ruten er. 
    Dette "samlede arbejde" kan beregnes som tonsvis af bittesmå _(f*s_) man lægger
    sammen med et integral. Helt konkret skal man regne
    _($\int_{r} |\vec F(s)|*ds*Cos(\theta(s)) _)
    ... hvor _(\theta(s)_) er kraftens vinkel til massens bevægelse/rute _(s_) henne ad ruten _(r_). 
    Man ganger altså kraftens styrke med en lille afstand _(ds_), og husker at
    gange med _(Cos_) af vinklen. Man integrerer "langs afstand".
    </p>
    <p class="t">
    _(\frac{1}{2}mv^2_) bliver helt generelt kaldt <i>kinetisk energi</i>.  
    "Energi" er et meget tricky koncept at forklare og forstå. Idéen er bredt sagt, at alt
    med "energi" har evnen til at "have indflydelse over noget andet":
    </p>
    <ul style="list-style:disc; margin-left:5%;" >
        <li>
        En tung lastbil med høj hastighed har en stor energi, den f.eks. kan bruge til at 
        rykke eller smadre flere mindre biler
        </li>
        <li>
        En udstrakt elastik, eller en fjeder, der er trykket sammen, indeholder begge
        energi, de f.eks. kan bruge til at affyre et projektil med stor hastighed.
        </li>
        <li>
        Varmt vand er fyldt med energi. Det kan opvarme andre objekter, eller få et hjul
        til at dreje rundt i en dampmaskine. Det hjul har nu sin egen energi,
        der bl.a. kan løfte kul op ad en mine. 
        </li>
        <li>
        Det kul er fyldt med energi. Det kan nemlig afbrændes og skabe
        <i>varme</i>.
        </li> 
        <li>
        Sukker (glukose) indeholder energi. 
        Dyr og mennesker har evnen til at transformere denne glukose 
        til et slags "lager af energi", der kan anvendes til at 
        bevæge muskler, opvarme kroppen, få hjertet til at slå, mm. 
        </li>
        <li>
        Lys indeholder energi. Det er lidt svært at forklare præcist <i>hvorfor</i>, 
        da det involverer general relativitet
        (Einstein), men lys kan bl.a. opvarme flader
        eller rykke små masser som elektroner. 
        </li> 
        <li>
        Lyd kommer fra luftmolekyler, der bevæger sig frem og tilbage i luften
        og <i>vibrerer</i> dine trommehinder. Lyd <i>overfører</i> dets energi gennem luften, og
        en høj nok amplitude med den rigtige frekvens kan bl.a. ødelægge glas. 
        </li>
        <li>
        Uranium-atomer (eller de langt bedre Thorium-atomer) indeholder energi.
        Hvis atomet splittes, udløses der protoner og lys.
        </li>
        <li>
        Et batteri kan dele dets elektroniske energi til ledninger i et kredsløb. 
        Denne elektricitet kan alt muligt:
        Få et lys til at tænde, få en motor til at dreje rundt, tænde en magnet, mm. 
        </li>
    </ul>
    <p class="t">
    Nøglen ligger i, at alle disse eksempler og alle former for "indflydelse" du kan forestille
    dig, fundamentalt kan reduceres til en <i>kraft</i> over en <i>distance</i>: En ændring 
    i hastigheden af et objekt med masse. 
    </p>
    <p class="t">
    Kul? Et stykke kul kan brændes og skabe ild. Denne ild kan koge vand. Dampen fra vandet
    kan dreje et møllehjul. Dette hjul kan rykke et stempel frem og tilbage. Dette stempel kan
    overføre kraft til en masse over en distance. 
    </p>
    <p class="t">
    Sukker? Kroppen kan bruge sukker til en bred vifte vidt forskellige funktioner. 
    Alle disse involverer dog - på et eller andet plan - at <i>noget</i> giver kraft til
    <i>noget</i> andet. Muskler der kan løfte og rykke objekter, et pumpende hjerte der transporter og 
    accelerer blod
    gennem kroppen, en mikropskopisk og avanceret kemisk proces, hvor flere molekyler skifter plads
    og bevæger sig. 
    </p>
    <p class="t">
    Lyd? Vibrationer i luften, hvor luftmolekyler påvirker kraft på dine øre over distancer frem og tilbage
    </p>
    <p class="t">
    Strøm? Elektroner der rejser gennem en ledning og overfører kraft over distance gennem deres bevægelse.
    (stærkt forsimplet).
    </p>
    <p class="t">
    <i>Alt</i> kan laves om til arbejde _(F*s_), og _(F*s_) kan omskrives til ændringen i kinetisk energi 
    _($\frac{1}{2}mv^2_)
    Jeg tænker tit over kinetisk energi som "forandringens valuta": <i>Værdien</i> af en hvilken som helst fysisk handling
    kan beskrives i dette sprog. 
    </p>
    <p class="t">
    Sig eksempelvis du vejer _(10kg_) og har en hastighed på _(2m/s_). 
    Du stopper pludselig op til _(0m/s_). Herfra ved vi, at du <i>må</i> have overført et arbejde på:
    _($\frac{1}{2}*10*2^2 - \frac{1}{2}*10*0^2 = 20_)
    Energien forsvinder jo ikke bare sådan! Din energi er højest sandsynligt gået tabt i 
    varme og lyd imens du bremsede.
    Det er to energiformer, der begge kan visualiseres og 
    forstås som mange <i>millioner</i> bevægende molekyler.
    Et varm objekts samlede "kinetiske energi" kan beregnes 
    som en gigantisk sum af hver molekyle. Det kan bl.a. fortælle
    os, hvor meget arbejde en flamme kan overføre. Energien 
    der leveres fra et batteri kan også (stærkt forsimplet)
    beregnes som en sum af de kinetiske energier på elektronerne i ledningen. 
    </p>
    <p class="t">
    Men det er ikke nok bare at måle den kinetiske energi. Mange objekter har også <i>potentiel</i> energi.
    Det er mængden af kinetisk energi de <i>kan</i> skabe. 
    Et stykke kul, der flyver gennem luften, har høj 
    kinetisk energi grundet dets hastighed, men <i>kæmpe</i> potential energi, fordi
    det kan afbrændes og skabe varme! Kulstykket har også potentiel energi grundet dets position og højde over 
    jorden. Dets hastighed stiger <i>hvis</i> det falder, hvilket svarer til ekstra kinetisk energi!
    </p>
    <p class="t">
    Sukker har intet kinetisk energi, men er vigtigt grundet dets <i>potentiale</i>. 
    Molekylerne reagerer på en bestemt måde i cellerne i en process
    kaldt <i>glykolyse</i>, hvor der dannes et par nye molekyler kaldt <i>ATP</i>. 
    Disse ATP-bindinger frigiver fotoner (lys) når de bliver brudt, hvilket kroppen bruger til
    diverse processer. Planters fotosyntese handler fundamentalt om at "lagre" solens fotoner
    og energi i kemiske bindinger gennem glukose. 
    Vi spiser denne glukose, nedbryder den, og frigiver solens energi så <i>vi</i> kan bruge den. 
    Alt liv kommer fra sol!
    </p>
    <p class="t">
    Et lidt mere lavpraktisk eksempel kunne være en fjeder:
    </p>
    <img class='Spic' style='width:46%' src='../../../Assets/Chapter4\MultivarCalc\Vectorfields\Spring.png'> 
    <p class="t">
    Massen for enden af denne fjeder har lige nu en hastighed på _(v_). 
    Fjederen er trukket _(x_) sammen fra
    dens nominale længde _(L_0_), og massen oplever en kraft henad mod 
    _(x=0_) på:
    _($F=-k*x_)
    Hvor _(k_) er fjederens fjederkonstant. 
    Massen har lige nu en kinetisk energi på _(\frac{1}{2}mv^2_), men hvad er dens <i>potentiale</i>? 
    Hvor meget <i>mere</i> kinetisk energi kan den muligt få? 
    </p>
    <p class="t">
    Den kinetiske energi er højest på _(x=0_). Her er potentialet _(0_) siden
    hastigheden ikke stiger længere. Potentialet ved en arbitrær position _(x=a_) kan derfor regnes som 
    ændringen i kinetisk energi fra _(x=a_) til _(x=0_), hvilket i sig selv kan
    beregnes gennem en masse små _(F*s_) via et integral:
    _($\int_{a}^{0} F(s) \, ds_)
    _(F(s)=-k*s_), så:
    _($\int_{a}^{0} -k*s \text{ } ds = -k\frac{0^2}{2} - \left(-k\frac{a^2}{2} \right) = \frac{1}{2}ka^2_)
    Massen kan altså opnå en samlet kinetisk energi på:
    _($\frac{1}{2}mv_0^2 + \frac{1}{2}ka^2_) 
    ... hvis den starter ved _(x=a_) med en hastighed på _(v_0_). 
    </p>
    <p class="t">
    Teorien der får alt det her til at hænge sammen er <i>konservation af energi</i>. 
    Den samlede mængde energi 
    (kinetisk + potential) af hele universet ændrer sig aldrig. 
    Den samlede mængde energi forbliver konstant, hvis der ikke tilføjes eller fjernes
    energi fra et bestemt område (et <i>system</i> som man siger i fysik), og 
    samme regel gælder universet som helhed. Energi kan ikke
    fjernes eller skabes: Kun transformeres. 
    Det frigiver energi at <i>skabe</i> en kemisk binding, fordi det kræver energi
    at <i>bryde</i> en kemisk binding. 
    </p>
    <p class="t">
    Denne teori er <i>intuitiv</i> men på ingen måde <i>åbenlys</i>. Det blev <i>anvendt</i> langt før,
    men først rigorisk bevist i 1918 af den tyske matematiker Emmy Noether ved hjælp af "Noethers theorem"
    <sup><a href="https://en.wikipedia.org/wiki/Noether%27s_theorem" title="Ja okay, jeg citerer fucking Wikipedia, undskyld, jeg er en dårlig akademiker" target="_blank">[F]</a></sup>. 
    Det er en meget generel og abstrakt teori, der kan bevise flere fysiske fænomener
    udover energiens konservation, men jeg er ærlig talt alt for dum til rigtig at forstå den. 
    </p>

    <p class="cent">*</p>

    <p class="t">
    Det her er altså grunden til, at vi skal se på arbejde. 
    Specifikt siden vi lægger fokus på multivariable calculus:
    Arbejde over et felt. I fysik bearbejder man tit situationer hvor
    en masse _(m_) rejser en bestemt vej _(\vec r(t)_) gennem et felt _(\vec F(x,y)_). 
    Det kunne være en kugle, der ruller ned af følgende bakke:
    </p>
    <img class='Spic' style='width:95%' src='../../../Assets/Chapter4\MultivarCalc\Vectorfields\GravityVectorField.png'> 
    <p class="t">
    Vi kan beregne dens sluthastighed, ved bare at måle
    det samlede arbejde tyngdekraften har gjort på den gennem dens
    rejse. Det virker overraskende "nemt", når man tænker over
    hvor kompliceret problemet egentligt ser ud. Det er <i>lidt</i> mere kompliceret, da en hård kollision
    med gulvet nok overfører kinetisk energi i form af varme, men det er en mindre detalje. 
    </p>
    <p class="t">
    Et andet eksempel kunne være strøm og magnetisme, hvor vi ofte
    arbejder med elektroner, der bevæger sig gennem et elektronisk eller magnetisk felt (eller begge!). 
    Tyngdekraften og det elektroniske og det magnetiske felt kan
    alle modelleres som <i>vektor felter</i>, der associerer hvert punkt _((x, y, z)_) med 
    en bestemt kraft _(F_):
    </p>
    <img class='SpicXL' style='width:100%; margin-top:25px;' src='../../../Assets/Chapter4\MultivarCalc\Vectorfields\MagneticField.png'> 
    <p class="tt">
    Vi forstår nu, hvorfor det er vigtigt.
    Lad os derfra gå videre, 
    og se hvordan vi konkret regner dette
    arbejde, et vektor felt udfører en masse langs dens rute. 
    </p>

