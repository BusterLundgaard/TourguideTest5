<!DOCTYPE html>


    <h2>Grænser med flere variabler</h2>

    <p class="t">
    Vi burde først studere <i>grænser</i> med flere variabler,
    før vi studerer <i>calculus</i> med flere variabler. 
    Sig f.eks. vi er interesserede i grænsen af:
    _($f(x,y)=\frac{x-2}{\sqrt{(x-2)^2+(y-3.2)^2}}_)
    ... ved _(x \to 2_), _(y \to 3.2_). Både tæller og nævner nærmer sig _(0_), men
    vi kan ikke bruge L'Hopitals, da der nu er <i>to</i> variabler, der ændrer sig.
    </p>
    <p class="t">
    En grænse af to variabler vil man ofte skrive som: 
    _($\lim_{(x,y) \to (2, \, 3.2)} \frac{x-2}{\sqrt{(x-2)^2+(y-3.2)^2}} _)
    Det forklarer lidt bedre, hvad der faktisk sker: <i>Punktet</i> _((x,y)_) 
    nærmer sig <i>punktet</i> _((2, 3.2)_). 
    Problemet er bare <i>hvordan</i>. Man kan "nærme sig" _((2, 3.2)_) på mange måder:
    </p>
    <img class='Spic' style='width:80%' src='../../../Assets/Chapter4\MultivarCalc\MultivarLimitApproach.png'> 
    <p class="t">
    Èn af dem er i en lige linje, hvilket svarer til:
    _($\VeC[x,y] = \VeC[2,3.2] + t*\VeC[Cos(\theta),Sin(\theta)]_)
    Vi kan nu substituere og tage grænsen, når _(t \to 0_):
    _($\begin{eqnarray}
    && \lim_{t \to 0} \frac{(2+t Cos(\theta))-2}{\sqrt{((2+t Cos(\theta))-2)^2+((3.2+t Sin(\theta))-3.2)^2}} = \\ \\
    && \lim_{t \to 0} \frac{t*Cos(\theta)}{t*\sqrt{Cos(\theta)^2+Sin(\theta)^2} } = \\ \\
    && \lim_{t \to 0} \frac{Cos(\theta)}{1} = \\ \\
    && Cos(\theta)
    \end{eqnarray}_)
    Huh. Det er et meget mærkeligt resultat. 
    Grænsen er _(Cos(1.3)=0.2674_), 
    hvis vi nærmer os i en lige linje med en retning på _(\theta=1.3_), 
    men _(Cos(-2.5)=-0.801_) hvis vi nærmer 
    os med en retning på _(-2.6_).
    "Grænsen ved _((2, 3.2)_)" findes ikke på denne funktion,
    da det afhænger af hvilken retning vi kommer fra! 
    </p>
    <img class='SpicXL' style='width:100%' src='../../../Assets/Chapter4\MultivarCalc\DiscontinousGraphFinal.png'> 
    <p class="t">
    Vi så noget lignende i 2D: _(x_) ved grænsen 
    _(\lim_{x \to a}[f(x)]_) kan både nærme sig _(a_) fra højre og venstre side, og de
    var <i>ikke</i> altid identiske. Eksempelvis _(\lim_{x \to 0}[Arctan(1/x)]_):
    </p>
    <img class='Spic' style='width:80%' src='../../../Assets/Chapter4\Limits\Discontinuity3.png'> 
    <p class="t">
    Et andet eksempel på en multivariable grænse kunne være: 
    _($\lim_{(x,y) \to (0,0)} \frac{x^3*y}{x^6+y^2} _)
    Vi bruger samme trick som før, og ser på lige linjer,
    der nærmer sig _((0,0)_) via _(x=t Cos(\theta)_) og 
    _(y=t Sin(\theta)_). Det giver:
    _($\lim_{t \to 0}  Cos(\theta)^3*Sin(\theta)*\frac{t^2}{Cos(\theta)^6*t^4+Sin(\theta)^2} _)
    Det kan relativt let (dog lidt tricky ved _(\theta=0_)) vises, at denne grænse giver
    _(0_) for enhver værdi af _(\theta_). Det er desværre ikke nok til
    at bevise, at grænsen findes: Vi har kun nærmet os via <i>lige linjer</i>, 
    men der findes tonsvis andre muligheder. Måske nærmer vi os via
    formen af et polynomie _(y=x^3_)? 
    _($\lim_{t \to 0} \frac{x^3*x^3}{x^6+(x^3)^2} = \lim_{t \to 0} \frac{1}{2} = \frac{1}{2} _)
    Det matcher ikke _(0_) som ved lige linjer, så grænsen findes <i>ikke</i>. 
    </p>
    
    <p class="t">
    Hvordan kan vi faktisk sikre os, at en grænse findes, hvis det ikke
    engang er nok at tjekke hver eneste mulige lige retning? Det er let nok at give
    <i>modbeviser</i>, men hvad med den anden vej rundt?
    </p>
    <p class="t">
    Vi har to muligheder: Enten forsøger vi at beskrive enhver mulig vej _((x,y)_) kunne bruge til 
    at nærme sig _((x_0,y_0)_) og viser, at de alle nærmer sig samme værdi,
    <i>eller</i> 
    observerer vi, at alle vejene har èn ting til fælles: <i>Afstanden</i> mellem 
    _((x,y)_) og _((x_0,y_0)_) nærmer sig _(0_). Derfor kan vi sige, at
    _($\lim_{(x,y) \to (x_0,y_0)} f(x,y) = L _)
    ... hvis at:
    _($0 \lt \sqrt{(x-x_0)^2 + (y-y_0)^2} \lt \delta \implies |f(x,y)-L| \lt \epsilon_)
    Afstand er defineret i 3D, så samme argument virker:
    _($\lim_{(x,y,z) \to (x_0,y_0,z_0)} f(x,y,z) = L_)
    ... hvis at:
    _($0 \lt \sqrt{(x-x_0)^2 + (y-y_0)^2 + (z-z_0)^2} \lt \delta \implies |f(x,y,z)-L| \lt \epsilon_)
    Samme argument virker også med flere variabler end tre (højere dimensioner), men
    grunden er en del mere kompliceret og involveret, da den geometriske intuition forsvinder. 
    Vi vil ikke gennemgå det her. 
    </p>
    <p class="t">
    Disse slags grænser af to eller flere variabler er i langt de fleste tilfælde
    <i>meget</i> svære. Vi kommer ikke rigtig til at arbejde med det, 
    men lad mig alligevel vise starten på èt eksempel (og hvorfor det er svært).
    Sig vi gerne vil bevise at:
    _($\lim_{(x,y) \to (2,3)} (x^2+y^2)*x y = 78_)
    Vi har nu:
    _($0 \lt \sqrt{(x-2)^2 + (y-3)^2} \lt \delta \implies |(x^2+y^2) x y-78| \lt \epsilon_)
    Jeg antager først, at både _(x \gt 2_) og _(y \gt 3_). 
    Så ved jeg med sikkerhed at
    _((x^2+y^2) x y \gt 78_). Det lader mig fjerne den absolutte værdi:
    _($0 \lt \sqrt{(x-2)^2 + (y-3)^2} \lt \delta \implies (x^2+y^2) x y-78 \lt \epsilon_)
    Vi burde nok rent strategisk udnytte, at _(x^2+y^2_) i funktionen minder
    en del om afstand. Vi kan udvide potenserne i første ulighed og få:
    _($\begin{eqnarray}
    && \sqrt{x^2+y^2-4x-6y+15} \lt \delta \to \\ \\
    &&  x^2+y^2 \lt \delta^2 + 4x + 6y - 15
    \end{eqnarray}_)
    Ergo:
    _($(x^2+y^2) x y-78 \lt (\delta^2 + 4x + 6y - 15) x y - 78_)
    Antag, at _(\delta \le 1_). _((x,y)_) må maksimalt være
    _(1_) væk fra _((2,3)_), så _(x_) er højest _(3_) og _(y_) er højest _(4_). 
    Vi ved derfor at:
    _($\begin{eqnarray}
    && (\delta^2 + 4x + 6y - 15) x y - 78 & \lt (\delta^2 + 4*3 + 6*4 - 15)*3*4 - 78 \\ \\
    && & =  12\delta^2 + 174
    \end{eqnarray}_)
    Vi gætter nu _(\delta=\sqrt{(\epsilon-174)/12}_) hvilket færdiggøre
    beviset, <i>hvis</i> _(x \gt 2_), _(y \gt 3_). Vi skal nu vise, at 
    gættet også virker ved _(x \lt 2, y \gt 3_), _(x \gt 2, y \lt 3_) og 
    _(x \lt 2, y \lt 3_). 
    Det vil jeg ikke vise, da det er relativt udfordrende og rodet. 
    </p>
    <p class="t">
    Man får heller ikke rigtig <i>brug</i> for at evaluere grænser som denne. 
    Præcis ligesom ved grænser af ét variable, burde vi i stedet fokusere på at bevise 
    nogle <i>meget</i> generelle egenskaber og regler for,
    hvornår en funktion er kontinuerlig. 
    Det er nok for os at vide, at grænsen <i>findes</i>, selv hvis vi ikke ved
    præcis, hvad den er lig. Vi kan bare vælge en hvilket som helst praktisk vej,
    og beregne grænsens værdi som en "nem" grænse af kun _(1_) variable. 
    </p>
    <p class="t">
    Meget af det her med grænser behøver vi ikke bekymre os om super meget, 
    eftersom de fleste funktioner vi arbejder med er relativt "normale". 
    </p>

    <q-stion 1="2" 2="1">
    Bevis at følgende grænse ikke findes:
    _($\lim_{(x,y) \to (0,0)} \frac{Sin(x)}{\sqrt{x^2+2y^2}} _)
    <br></q-stion>
    <answer-box>
    Du kan se mit svar her:
    <video class='picB' controls>
        <source src='../../../Assets/Chapter4\MultivarCalc\MultivariableLimitExercise.mp4' type='video/mp4'>
    </video>
    <br><br></answer-box>

    <!--  -->

    <q-stion 1="2" 2="2">
    Vi arbejdede tidligere med koniske sektioner, hvor vi så, at cirkler, 
    ellipser, parabolaer og hyperbolaer alle kunne beskrives som:
    _($FP = e*Pd_)
    Hvor _(FP_) er afstanden fra et hvilket som helst punkt _(P_) til et
    fokuspunktet _(F_), _(e_) er en konstant kaldt "excentriciteten" og 
    _(Pd_) er afstanden fra _(P_) til en linje _(y=d_).
    Hvis fokuspunktet _(F_) er lig _((a, b)_) kan det hele beskrives matematisk som:
    _($\sqrt{(x-a)^2 + (y-b)^2} = e*|y-d|_)
    Vi udvidede og omskrev denne definition til:
    _($\frac{(x-a)^2}{1-e^2} + \left(y+\frac{e^2d-b}{1-e^2}\right)^2 = \frac{e^2d^2-b^2}{1-e^2}+\left(\frac{e^2d-b}{1-e^2}\right)^2_)
    Herfra kunne det ses, at _(0 \lt e \lt 1_) gav ellipser og 
    at _(1 \lt e_) gav hyperbolaer. Tilfældet med _(e=1_) og parabolaer er
    trivielt, men hvad med _(e=0_)? Hvordan beviser vi helt matematisk og ordentligt, at det 
    giver en cirkel? 
    <p class="t">
    Jeg anbefaler stærkt, at du ser tilbage på afsnittet, hvor vi originalt 
    introducerede excentricitet (kapitel 2, afsnit 4, side 8). Simulationen
    her hjælper nok lidt:
    </p>
    <p class="cent">
        <a href="https://www.geogebra.org/m/wd7xq7m2" target="_blank">Endnu et link til geogebra simulation der ikke virkede på denne side!</a> 
    </p>
    <p class="t">
    Udover _(e_) kan vi også ændre afstanden mellem 
    linjen _(d_) og _(F_). Hvilken effekt har det? 
    </p>
    <p class="t">
    Det her er en tricky opgave! 
    </p>
    <br></q-stion>
    <answer-box t="h" n="1">
    Når vi gør _(e_) mindre bliver vores ellipse, der nærmer sig formen af en cirkel, også mindre.
    Hvis vi gør _(e_) helt _(0_) får vi en cirkel med radius _(0_):
    _($FP = 0*Pd = 0_)
    Men vi kunne vælge i stedet at <i>nærme</i> os _(e=0_) med en grænse, samtidig
    med at vi med _(Pd_) nærmede os _(\infty_). Lyder det måske lidt som en multivariable grænse? 
    <br><br></answer-box>
    <answer-box t="h" n="2">
    Vi er egentlig ret ligeglade med _(b_) i _(F=(a, b)_) og _(d_) i _(y=d_).
    Det eneste der reelt har indflydelse på formen og størrelsen af den koniske
    sektion er excentriciteten _(e_) og <i>afstanden</i> mellem _(F_) og linjen. 
    Kald denne afstand for _(L_). Opdager du noget, hvis du erstatter alle
    _(d_) med _(b+L_) i den omskrevne definition?
    <br><br></answer-box>
    <answer-box>
    Du kan se mit svar her:
    <video class='picB' controls>
        <source src='../../../Assets/Chapter4\MultivarCalc\TrickyConicMultilimit.mp4' type='video/mp4'>
    </video>
    <br><br></answer-box>









    







