<!DOCTYPE html>


    <h3>Første teknik: Substitution</h3>
    <p class="t">
    Indtil videre har vi primært løst integraler
    ved at omskrive dem til èn eller flere lettere integraler, vi kender og kan huske.
    Vi har brugt <i>algebra</i> til at omskrive, 
    men der findes andre brugbare teknikker der kan 
    "omskrive" et integral. 
    Primært to:  
    </p>

    <div style="text-align:center; margin-top:-10px; margin-bottom:-10px;">
        <ul style="display: inline-block; list-style:disc;">
            <li>"Substitution"</li>
            <li>"Integration by parts"</li>
        </ul>
    </div>

    <p class="t">
    Det er faktisk meget simpelt: Alle de regler vi har udledt om integraler, er bare regler 
    vi udledte om hældninger, modsat. Så eksempelvis gav 
    _($¤x[f(x)+g(x)]=f'(x)+g'(x)_) 
    og 
    _($¤x[k*f(x)]=k*f'(x)_)
    ... os henholdsvis 
    _($\int f(x)+g(x) = \int f(x) + \int g(x)_) 
    og 
    _($\int k*f(x) = k*\int f(x)_)
    Og 
    _($¤x[x^n]=n*x^{n-1}_) 
    ... gav os 
    _($\int x^n = \frac{x^{n+1}}{n+1} _)
    Der er stadig to regler vi mangler at
    finde de "modsatte" versioner af: gangereglen 
    _($¤x[f(x)*g(x)]=f'(x)*g(x)+g'(x)*f(x)_)
    (... Som bliver til "integration by parts") og kædereglen
    _($¤x[f(g(x))]=f'(g(x))*g'(x)_)
    (... Som bliver til "substitution"). Lad os starte med
    substitution, da det er vigtigst. 
    </p>

    <p class="t">
    Sig vi skal integrere:
    _($\int x*(3x+1)^{100} \text{ }dx_)
    Vi <i>kunne</i> godt udvide 
    polynomiet _((3x+1)^{100}_) og integrere derfra, 
    men det ville være et 
    kæmpe helvede. 
    Det ville være meget smartere, hvis vi bare kaldte _(3x+1_) for "_(u_)" (eller noget andet, hvad
    end vi har lyst til), så vi fik:
    _($\int \frac{u-1}{3}*u^{100} \text{ }dx = \frac{1}{3}*\int u^{101} \text{ }dx - \frac{1}{3}*\int u^{100} \text{ }dx_)
    _((u-1)/3_) kommer fra at isolere _(x_) i _(u=3x+1_).
    </p>
    <p class="t">
    Vi ville nemt kunne integrere dette <i>i forhold til _(u_)</i>, men det skal jo faktisk integreres <i>i forhold til _(x_)</i>.
    Navnet "substitution" kommer fra, at vi "substituerer" noget (i vores tilfælde _(3x+1_))
    med noget andet (i vores tilfælde _(u_)). 
    Det er her <i>kædereglen</i> virkelig kan hjælpe,
    da den jo egentlig følger meget samme princip.
    Hvis vi skal differentiere
    _($Sin(x^3+5x)_)
    ... siger kædereglen: "Erstat _(x^3+5x_) med _(u_), differentier
    _(Sin(u)_) i forhold til _(u_), indsæt _(u=x^3+5x_) igen og 
    gang med _(u'(x)_)". Mere generelt:
    _($¤x[f(u(x))] = f'(u)*u'(x)_)
    Lad os derfor <i>forestille os</i> at vores funktion _(x*(3x+1)^{100}_) er lig 
    _($¤x[f(u(x))]_)
    Vores mål er nu, at finde _(f(u(x))_). Det passer
    godt på mange vegne: Den er differentieret, da vi prøver at finde den <i>før</i> den blev differentieret, 
    og den er lig _(f(u(x))_), ligesom vores kan omskrives til 
    _($\frac{u(x)-1}{3}*u(x)^{100} \text{ }dx _)
    Vi <i>kunne</i> finde
    _(f(u(x))_) ved at integrere _(d/dx[f(u(x))]_) med _(x_), men
    så er vi tilbage tilbage til start. Vi kunne <i>også</i>
    finde _(f(u(x))_) ved at integrere _(d/du[f(u)]_) med _(u_):
    _($\begin{align}
    ¤x[f(u(x))] &= f'(u)*u'(x) &\to \\ \\
    f'(u) &= \frac{¤x[f(u(x))]}{u'(x)} &\to \\ \\
    f(u(x)) &= \int \frac{¤x[f(u(x))]}{u'(x)} \text{ }du
    \end{align}_)
    Voila! _(d/dx[f(u(x))]_) er bare
    _($\frac{u-1}{3}*u^{100} _)
    Og _(u'(x)_) er
    _($¤x[3x+1]=3_)
    Så:
    _($\begin{align}
    f(u(x)) & = \int \frac{\frac{u-1}{3}*u^{100}}{3} \, du \\ \\
    & = \frac{1}{9} \int u^{101} - u^{100} \, du \\ \\
    & = \frac{1}{9} \frac{u^{102}}{102} - \frac{1}{9} \frac{u^{101}}{101} \\ \\
    & = 0.001089 u^{102} - 0.001100 u^{101}
    \end{align}_)
    Perfekt! Nu indsætter vi _(u=3x+1_) og får:
    _($\int x*(3x+1)^{100} = 0.001089 (3x+1)^{102} - 0.001100 (3x+1)^{101}_)
    Lad os tænke over, hvad der skete lidt mere generelt her. Vi skulle løse
    _($\int x*(3x+1)^{100} \text{ }dx_)
    ... vi substituerede _(3x+1=u_), fordi det virkede <i>praktisk</i>. 
    Det gjorde udtrykket <i>simplere</i>. Vi 
    dividerede nu med _(u(x)=3x+1_) differentieret med _(x_), og integrerede derefter med _(u_) 
    for at få vores svar:
    _($\int \frac{(1/3)*(u-1)*u^{100}}{¤x[3x+1]} \text{ }du _)
    Så nemt er det! Et hvilket som helst integral 
    kan omskrives ved at substituere _(u_), dividere med _(u'(x)_) og endeligt integrere 
    med _(u_). Lad mig give et par ekstra eksempler:
    _($\int Cos(-5x+4) \, dx_)
    Ved denne integral er det nok en god ide at substituere _(u=-5x+4_), især
    eftersom _(d/dx[-5x+4]_) bare er _(-5_). Jeg forsøger derfor at vælge et _(u_),
    der giver mig et udtryk der er simpelt at integrere, og tænker over
    hvorvidt _(u'(x)_) vil gøre udtrykket mere komplekst. Anyways:
    _($\int \frac{Cos(u)}{-5} \, du = - \frac{Sin(u)}{5}_)
    Super simpelt! Nu indsætter vi _(u=-5x+4_) og får:
    _($\int Cos(-5x+4) = -\frac{Sin(-5x+4)}{5}_)
    Et lidt mere avanceret eksempel er:
    _($\int \frac{3x+5}{-6x+2} \text{ dx}_)
    Jeg tænker vi siger _(-6x+2=u_). Vi regner
    _(u'(x)=-6_), og får:
    _($\int \frac{3x+5}{-6u} \text{ }du _)
    Vi integrerer med _(u_), så alle _(x_)'er skal fjernes.
    Fra _(u=-5x+4_) får man let:
    _($x=1/3 - u/6_)
    Vi indsætter dette og går i gang med at løse integralet:
    _($\begin{eqnarray}
    && \int \frac{3*(1/3 - u/6)+5}{-6u} = \\ \\
    && \int \frac{6-0.5u}{-6u} = \\ \\
    && \int 3 - \frac{1}{u} \text{ }du = \\ \\
    && 3u - ln(u) = \\ \\
    && 3*(-6x+2) - ln(-6x+2)
    \end{eqnarray}_)
    Bum! 
    </p>

    <p class="t">
    Vi løste lige _(Cos(3x+5)_), men hvad med noget som _(Cos(3x^2 + 5x)_)? 
    Det logiske og mest umiddelbare er nok at substituere _(u=3x^2+5x_). 
    Hældningen _(u'(x)_) er nu lig _(6x+5_):
    _($\int \frac{Cos(u)}{6x+5} \text{ }du_)
    Igen skal vi fjerne alle _(x_)'er. 
    Fra _(u=3x^2+5_) får man _(x=\sqrt{(u-5)/3}_), så:
    _($\int \frac{Cos(u)}{6*\sqrt{(u-5)/3} } \text{ }du _)
    Det er en relativ svær integral, og vi har ikke tænkt os at løse den lige nu. 
    Pointen er bare, at denne substitutions-strategi på ingen måde
    er en mirakelkur der altid kan bruges. Det er bare en omskrivning-teknik: Intet andet. 
    Dén lille _(u'(x)_), vi dividerer med, resulterer ofte i at udtrykket bliver <i>mere</i> komplekst; Især
    da _(x_)'er skal omskrives i forhold til _(u_). Modsat findes
    der også flere tilfælde, hvor _(u'(x)_) gør udtrykket <i>simplere</i>. Vi 
    kan bruge det på nogle smarte måder. 
    Sig f.eks. vi skulle løse:
    _($\int Cos(x)^{-5.67}*Sin(x) \text{ }dx_)
    Hvis vi substituerer _(Cos(x)=u_), skal vi nu dividere med _(u'(x)=-Sin(x)_), hvilket
    er super dejligt:
    _($\int \frac{u^{-5.67}*Sin(x)}{-Sin(x)} = - \int u^{-5.67} = \frac{u^{4.67}}{4.67}_)
    Genialt! Et andet, <i>ret</i> involveret eksempel kunne være:
    _($\int \frac{2.5x+4}{2x^2+3x+5}_)
    Det første instinkt her er nok partial fractions, og det var også
    hvad vi brugte på sidste side. Problemet er at bare, at _(2x^2+3x+5_)
    ikke har nogen 0-punkter: Det er <i>irreducable</i> og kan ikke omskrives til 
    to lineære produkter. Partial fractions kan intet i denne situation, så vi
    er nødt til at blive kreative.
    </p>
    <p class="t">
    At gå fra _(2.5x_) til _(4x_) er nemt, da det svarer til at gange med _(1.6_):
    _($\begin{eqnarray}
    && \frac{1}{1.6}*1.6*\int \frac{2.5x+4}{2x^2+3x+5} \text{ }dx = \\ \\
    && \frac{1}{1.6}*\int \frac{4x+6.4}{2x^2+3x+5} \text{ }dx
    \end{eqnarray}_)
    Vi skal plusse med _(3_), ikke _(6.4_). Det svarer til at minusse tælleren med _(3.4_), så vi kunne derfor måske sige: 
    _($\begin{eqnarray}
    && \frac{1}{1.6}*\int \frac{4x+6.4-3.4+3.4}{2x^2+3x+5} \text{ }dx = \\ \\
    && \frac{1}{1.6}*\left(\int \frac{4x+3}{2x^2+3x+5} \text{ }dx + \int \frac{3.4}{2x^2+3x+5} \text{ }dx \right)
    \end{eqnarray}_)
    Vi har nu opdelt problemet i to integraler. Den ene integral er præcist, som vi gerne vil have den.
    Her substituerer vi _(u=2x^2+3x+5_), tælleren forsvinder, og vi står tilbage 
    med
    _($\int \frac{1}{u} \, du = Ln(u) = Ln(2x^2+3x+5)_)
    I vores proces har vi desværre også introduceret et nyt integral. 
    Det var ikke en del af planen, men lad os alligevel se, om det er muligt. 
    Én mulig ide er, at omskrive nævneren til formen _((x+A)^2+B_). 
    Så kan vi substituere _(x+A=u_) og få et ret simpelt udtryk. 
    Først skal vi have
    fjernet koefficienten på _(x^2_):
    _($\int \frac{1}{2x^2+3x-5} \text{ }dx = \frac{1}{2}*\int \frac{1}{x^2+1.5x-2.5} \text{ }dx_)
    _(x^2+1.5x-2.5_) kan vi nu nu omskrive til _((x+0.75)^2+3.062_):
    _($\frac{1}{2}*\int \frac{1}{(x+0.75)^2 + 3.062} \text{ }dx_)
    Vi substituerer _(u=x+0.75_). Her behøver vi ikke dividere med noget siden _(d/dx[x+0.75]=1_):
    _($\frac{1}{2} \int \frac{1}{u^2 + 3.062} \, dx_)
    Nu bruger vi en lidt crazy strategi. 
    Vi ved, fuldkommen tilfældigvis
    fra tidligere arbejde, at _(Arctan_)'s hældning 
    er 
    _($\frac{1}{1+x^2}_)
    Vores integral har <i>næsten</i> denne form, udover at _(1_) er _(3.062_), så
    lad os prøve at omskrive: 
    _($\frac{1}{2}*\frac{1}{3.062}*\int\frac{1}{u^2/3.062+1} \, du_)
    Vi har _(u^2/3.062_) i stedet for _(x^2_). Det er intet problem 
    en smule substitution ikke kan løse! _(u^2/3.062_) svarer også til:
    _($\left(\frac{u}{1.749} \right)^2_)
    Så vi substituerer _(u/1.749=m_), hvor _(m_) er <i>endnu</i> en ny variabel. 
    _(m'(u)_) er lig _(1/1.749_), så integralet bliver:
    _($\begin{eqnarray}
    && \frac{1}{2}*\frac{1}{1.749*2}*\int \frac{1.749}{m^2+1} \, dm = \\ \\
    && \frac{1}{4}*\int \frac{1}{1+m^2} \, dm = \\ \\
    && \frac{1}{4} Arctan(m) = \\ \\
    && \frac{1}{4} Arctan(u/1.749) = \\ \\
    && \frac{1}{4} Arctan\left(\frac{x+0.75}{1.749} \right) \\ \\
    \end{eqnarray}_)
    Boom! Vi kan helt fint godt substituere <i>flere gange</i>. Vores endelige svar er:
    _($\frac{1}{1.6}*\left(Ln(2x^2+3x+5) + Arctan\left(\frac{x+0.75}{1.749} \right) \right)_)
    Bare rolig: De fleste integraler du kommer til at løse er 
    <i>slet</i> ikke ligeså svære som den her. 
    Der var en del crazy smarte "tricks"
    vi skulle bruge. Men jeg viste den, fordi den meget fint illustrer hvor fleksibel
    en strategi substitution er, og hvor <i>kaotiske</i> mange integraler er. 
    Man skal omskrive en helt masse, tænke over former, og se
    lidt fremad. 
    </p>
    <p class="t">
    Din tur!
    </p>





