<!DOCTYPE html>


    <h3>Integraler fagterminologi <i>zzz</i></h3>
    <p class="t">
    På sidste side introducerede vi en masse nye, vigtige og interessante idéer. 
    Lad os kort lige se på den aktuelle faglige terminologi og notation, vi bruger. 
    </p>
    <p class="t">
    For at finde arealet under _(f(x)_), var man nødt til at
    finde en funktion _(F(x)_) hvor 
    _($F'(x)=f(x)_)
    Man skal gøre lidt det
    modsatte af at differentiere: Man skal <i>integrere</i>, som det kaldes. 
    Vi siger, at _(F(x)_) er <i>integralet</i> af _(f(x)_), ligesom at _(f(x)_)
    er <i>hældningen</i> til _(F(x)_). For at finde _(f(x)_) via _(F(x)_), skal vi differentiere,
    for at finde _(F(x)_) via _(f(x)_) skal vi integrere. 
    Integration skrives med symbolet _(\int_), så:
    _($¤x[F(x)] = f(x), \qquad \int f(x) = F(x)_)
    For at finde arealet under _(f(x)_) mellem _(x=a_) og _(x=b_) så vi,
    at man skulle regne
    _($F(b)-F(a)_)
    En anden måde at skrive det på, er:
    _($\int_{a}^{b} f(x)_)
    _(\int_{a}^{b}_) er bare en mere kompakt måde at sige "arealet under _(f(x)_) mellem 
    _(a_) og _(b_)".
    </p>
    <p class="t">
    Vi skriver sjælendt en integral som <i>bare</i> _(\int f(x)_). Ofte tilføjer vi en lille "_(dx_)" som:
    _($\int f(x) dx_)
    Hvilket også nogle gange skrives:
    _($\int f(x)*dx_)
    Det her har ingen betydning, og er bare lidt en konvention / standard. 
    <i>Ideen</i> er, at det skal minde os om, hvad
    det er vi faktisk laver: Vi tager en stor sum af mange rektangler med
    arealet _(f(x)*dx_), hvor _(dx_) så er bredden. Du kan <i>ikke</i> behandle _(dx_) som
    et tal i integralet: _(\int f(x)_) betyder præcist det samme som _(\int f(x) dx_). Det er 
    kun noget vi skriver rent symbolsk. 
    Det <i>er</i> dog ret praktisk, da 
    _(dx_) fortæller os, at vi integrere <i>med x</i>. Sig f.eks. du havde 
    _($\int \frac{a^2+b}{Cos(a)+b^2}_)
    Hvad integrerer du med her? Er det med _(a_) eller med _(b_)? Hvis vi skulle specificere
    at det var med _(a_), ville vi altså skrive
    _($\int \frac{a^2+b}{Cos(a)+b^2} da_)
    ... og lignende
    _($\int \frac{a^2+b}{Cos(a)+b^2} db_)
    ... hvis det var med _(b_). Så det er egentlig en meget fin konvention. 
    </p>

    <q-stion 1="12" 2="1">
    Regn følgende integral:
    _($\int \frac{a^2+b}{Cos(a)+b^2} dc_)
    <br></q-stion>
    <answer-box>
    Her integrerer vi i forhold til variablen _(c_),
    der slet ikke er del af udtrykket! I vores øjne er det kæmpe
    udtryk beskrevet via _(a_) og _(b_) egentlig bare en konstant. Dette
    svarer lidt til at regne:
    _($\int 23 \, dx_)
    Hvilket vi jo ved giver:
    _($23x_)
    Så i vores tilfælde får vi:
    _($\int \frac{a^2+b}{Cos(a)+b^2} dc = \left(\frac{a^2+b}{Cos(a)+b^2} \right)*c_)
    Bum!
    <br><br></answer-box>

    <p class="t">
    Det er markant sværere at integrere end at differentiere, præcis ligesom
    det er markant sværere at dividere end at gange. Når du f.eks. regner
    _(91/7_), løser du jo faktisk ligningen:
    _($7*x=91_)
    Gangestykker kan regnes efter en relativt slavisk proces, men 
    division involverer at <i>gætte</i> sig strategisk frem til et
    _(x_), der virker. For overhovedet at <i>kunne</i> dividere,
    er man nødt til gange en masse for at teste ligningen. 
    Præcist det samme gælder integration! Du prøver at
    strategisk gætte dig frem til en eller funktion, der 
    har lige den rigtige egenskab. 
    Mere matematisk sagt forsøger du at løse ligningen:
    _($F'(x)=f(x)_)
    Hvor du søger funktionen _(F_). 
    Der er <i>strategier</i> du kan bruge til, at vurdere et gæt
    (præcis ligesom division), men det er slet ikke ligesom
    differentiation hvor du "bare" følger bestemte procedurer, indtil du
    er færdig. At integrere kræver lidt en mærkelig form for intuition,
    der kun kan opnås ved at træne på en helt masse opgaver. 
    Det er simpelthen ikke muligt
    at fremstille en liste af steps eller formler du skal følge for at løse et integral:
    Hvert integral er sin egen opgave / sit egen mysterie! 
    </p>

    <p class="t">
    Vi kan differentiere 
    en stort set hvilken som helst funktion, men det er mange funktioner
    der <i>ikke</i> kan integreres. 
    Mange integraler <i>har</i> slet ikke løsninger, eller ... det er kompliceret:
    De <i>har</i> løsninger _(F(x)_), men de løsninger
    kan ikke nødvendigvis opskrives som normale funktioner i forhold til plus, gange, eksponenter, 
    logaritmer, Cos og Sin osv. Eksempelvis ligner 
    _($f(x)=\frac{Sin(x)}{x}_) 
    ... en relativ nem og simpel funktion. Alligevel findes
    der ingen "simpel" _(F(x)_) hvis hældning er lig 
    _(Sin(x)/x_). Man <i>kan</i> dog bevise at funktionen
    _($F(x)=\sum_{n=0}^{\infty} (-1)^n*x^{2n+1}*\frac{1}{(2n+1)*(2n+1)!} _)
    ... har den rigtige hældning, så:
    _($¤x \left[\sum_{n=0}^{\infty} \frac{(-1)^n*x^{2n+1}}{(2n+1)*(2n+1)!} \right] = f(x)_)
    Løsningen på dette integral kommer altså i form af
    en avanceret funktion, der kun kan beskrives som en <i>uendelig</i> sum.
    Vi vil senere se, at dette er tæt relateret til Taylor serier -
    denne uendelig sum er jo faktisk et polynomie, der let kan differentieres.
    </p>
    
    <p class="t">
    <i>Hvis</i> en integral har èn løsning, har den faktisk uendelig mange løsninger. Hear me out: 
    Sig vi leder efter integralet til _(f(x)_), og har fundet en funktion _(F(x)_) der virker. Vi ved at.
    _($¤x[F(x)]=f(x)_)
    Men hvad hvis vi f.eks. sagde _(F(x)+23.94_)?
    _($¤x[F(x)+23.94] = ¤x[F(x)] + ¤x[23.94] = f(x) + 0 = f(x)_)
    Præcist det samme gælder! Ofte skriver vi:
    _($\int f(x) dx = F(x)+k_)
    ... eftersom vi kan plusse _(F(x)_) med et hvilket som helst konstant tal _(k_), og stadig få et tal der virker. 
    </p>

    <p class="t">
    På sidste side øvede vi os i at løse integraler, og
    fik en generel ide om hvordan systemet virkede. 
    Normalt ville man nu gå i gang med en masse integrationsteknikker og opgaver,
    men jeg tænker, at vi først burde øve os i
    hvordan man <i>bruger</i> og <i>anvender</i> dem. Det 
    <i>er</i> meget vigtigt selv at kunne integrere i hånden, men
    det bliver også ret hurtigt abstrakt og kedeligt. Jeg tror
    virkelig det vil hjælpe både med forståelsen og motivationen at 
    se på nogle konkrete eksempler. Lad mig allerede sige det nu: Integraler kan bruges
    til <i>meget</i> mere, end bare at finde arealer ... 
    </p>





