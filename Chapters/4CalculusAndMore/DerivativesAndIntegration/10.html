<!DOCTYPE html>


    <h2>Approksimer én funktion med en anden <br> via <i>Taylor polynomier</i></h2>
    <p class="t">
    ... ikke helt dog! Jeg vil gerne "hurtigt" nævne 
    èn vigtig anvendelse af differentiation, før vi går videre til integraler:
    De såkaldte "Taylor polynomier". 
    Hvis du har glemt det, er et polynomie en funktion der passer:
    _($a_n*x^n+a_{n-1}*x^{n-1}+a_{n-2}*x^{n-2}+\text{ }...\text{ }a_2*x^2+a_1*x+a_0_)
    En sum af led, der alle består af en konstant ganget med _(x_) opløftet til
    en potens. Langt de fleste funktioner som _(Sin(x)_) passer <i>ikke</i> denne form. 
    Det er dog også en ret <i>praktisk</i> form, der er nem at arbejde med rent matematisk.
    Det her er formålet med Taylor polynomier: De <i>approximere</i> en <i>ikke</i>-polynomial
    funktion _(f(x)_) <i>ved hjælp af</i> et polynomie _(T(x)_), og
    det polynomie er i visse tilfælde 
    lettere at arbejde med rent matematisk. Man kan f.eks. vise, at 
    _($Sin(x) \approx x - \frac{x^3}{6} + \frac{x^5}{120} - \frac{x^7}{5040}_)
    Du kan se hvor meget de to funktioner ligner hinanden her:
    </p>

    <img class='SpicXL' style='width:100%' src='../../../Assets/Chapter4\DerivativesAndIntegrals\Taylor1.png'> 

    <p class="t">
    Polynomier har mange dejlige egenskaber. De er lette at differentiere, og 
    - som vi vil se senere - lette at finde arealet under. Ofte arbejder man med stykker
    hvor der både er eksponenter _(a^x_), potenser _(x^a_), trigonometriske funktioner
    _(Sin(x)_) og meget mere. De arbejder sjælendt godt sammen: Især hvis de
    er gangede eller plussede. Derfor kan det være praktisk at omskrive dem alle til 
    polynomier, så ens komplicerede stykke nu er èt stor polynomie. Taylor polynomier
    er et dejligt værktøj i teoretisk matematik også, da de 
    kan fungere som <i>perfekte</i> approksimationer. Det dækkes
    i kapitlet om grænser. 
    </p>

    <p class="t">
    <i>Så</i> hvordan gør man det? 
    Hvordan konstruerer man et passende Taylor-polynomie til ens funktion? 
    Lad os illustrere ideen gennem _(f(x)=e^x_):
    </p>

    <img class='Spic' style='width:50%' src='../../../Assets/Chapter2\Section4\Complex numbers\E1.png'> 
    <p class="t">
    På _(x=0_) er _(e^x_) lig _(1_) og har en hældning på _(1_). En <i>dårlig</i> approksimation kunne
    derfor være:
    _(y=1*x+1_)
    Det matcher med både hældningen og værdien på _(x=0_):
    </p>
    <img class='Spic' style='width:50%' src='../../../Assets/Chapter2\Section4\Complex numbers\E2.png'> 
    <p class="t">
    De ville minde <i>mere om hinanden</i>, hvis de også havde samme "hældning-hældning".
    Hvis det på Taylor-polynomiet ligeså hurtigt blev <i>stejlere</i> ved _(x=0_) 
    som hos _(e^x_). Det svarer til:
    _($y=\frac{1}{2}*x^2+1*x+1_)
    ... Siden dens "hældning-hældning" ved
    _(0_) er _(1_), da 
    _($¤x \left[\frac{1}{2}*x^2+1*x+1 \right] = 1x + 1_) 
    ... og _(d/dx[1x+1]=_) _(1_):
    </p>
    <img class='Spic' style='width:50%' src='../../../Assets/Chapter2\Section4\Complex numbers\E3.png'> 
    <p class="t">
    Det her er bedre, men stadig ikke perfekt. Problemet er, at _(e^x_) også har 
    en <br>"(hældning-hældning)-hældning". 
    Vi kan blive ved med at finde hældninger at dets hældninger forevigt,
    da de alle er lig _(e^x_), hvis hældning er _(e^x_) ... osv. 
    Jo flere krav vi opfylder, jo bedre bliver approksimationen,
    og jo flere led får Taylor-polynomiet. Det er en kompromis, og vi må
    selv vurdere, hvornår vi er tilfredse. 
    Jeg har plottet polynomier der opfylder op til de fire første krav her:
    </p>
    <img class='Spic' style='width:50%' src='../../../Assets/Chapter2\Section4\Complex numbers\E4.png'> 
    <p class="t">
    De begynder virkelig at nærme sig! 
    Ved nogle bestemte funktioner kan man matematisk bevise, 
    at Taylor polynomiet er <i>lig</i> funktionen man approximere _(e^x_), hvis
    alle uendelig mange hældninger matcher på funktionen man approximere - 
    det kræver dog <i>uendelig</i> mange led på polynomiet. Igen
    et emne til næste afsnit, hvor vi arbejder med grænser.
    </p>
    
    <q-stion 1="10" 2="1">
    Find en polynomial funktion _(f(x)_), hvor:
    <ul style="list-style: disc; margin-left:4%;">
        <li>Dens værdi ved _(x=0_) er det samme som _(e^x_)'s værdi ved _(x=0_)</li>
        <li>_(d/dx[f(x)]_) er det samme som _(d/dx[e^x]_) ved _(x=0_) </li>
        <li>_(d/dx^2[f(x)]_) er det samme som _(d/dx^2[e^x]_) ved _(x=0_), hvor
            _(d/dx^2_) altså betyder vi differentierer to gange. </li>
        <li>_(d/dx^3[f(x)]_) er det samme som _(d/dx^3[e^x]_) ved _(x=0_) </li>
    </ul>
    <br></q-stion>
    <answer-box>
    Lad os starte med et lidt nemmere problem: Hvad hvis vi <i>kun</i> skulle opfylde det tredje krav?
    Hvis kun hældning-hældning-hældningerne behøvede
    være identiske ved _(x=0_)?
    <p class="t">
    Vi burde nok starte med _(x^3_), siden vores funktion skal være et konstant tal
    <i>efter</i> den differentieres tre gange:
    _($\frac{d}{dx^3}[x^3]=3*2=6_)
    Tallet skal være lig _(1_), ikke _(6_), så vi vælger i stedet _(x^3/6_): 
    _($\frac{d}{dx^3} \left[\frac{1}{6}*x^3 \right] = \frac{1}{6}*\frac{d}{dx^3} = \frac{1}{6}*6 = 1_)
    Bum! 
    Hvis vi vil have polynomiet til at opfylde de andre krav, kan vi tage inspiration fra:
    _($\frac{1}{2}x^2+1*x+1_)
    Det opfyldte alle tre krav, 
    da både _(1*x_) og _(\frac{1}{2}x^2_) forsvandt, hvis vi slet ikke
    differentierede. De var stadig ganget med _(x_), som jo er _(0_). Modsat,
    forsvandt _(1*x_) og _(1_) hvis vi differentierede to gange, 
    da deres eksponenter ikke kunne overleve flere differentieringer. Hvis vi 
    differentierer _(1_) gang, forsvinder både _(\frac{1}{2}x^2_) og _(1_), siden
    _(1_) ikke har høj nok eksponent, og _(\frac{1}{2}x^2_) har <i>for høj</i> eksponent, og
    derfor bliver ganget med _(x_). Der er altid kun <i>ét enkelt led</i> der "overlever". 
    Vi starter fra _(1_), og bevæger os én eksponent op hver gang vi differentierer. 
    Derfor kan vi let
    plusse _(\frac{1}{6}x^3_) med de andre!
    _($f(x)=1+1*x+\frac{1}{2}*x^2+\frac{1}{6}*x^3_)
    Vi tjekker lige for en sikkerheds skyld, om det virker:
    _($\begin{eqnarray}
    && \frac{d}{dx^1}[f(x)] = 1 + 1*x + \frac{1}{2}x^2  \\ \\
    && \frac{d}{dx^2}[f(x)] = 1 + 1*x  \\ \\
    && \frac{d}{dx^3}[f(x)] = 1 
    \end{eqnarray}_)
    Så:
    _($\begin{eqnarray}
    && f(0)=1+1*0+\frac{1}{2}*0^2+\frac{1}{6}*0^3=1 \\ \\
    && f'(0)=1+1*0+\frac{1}{2}*0^2=1 \\ \\
    && f''(0)=1+1*0=1 \\ \\
    && f'''(0)=1 
    \end{eqnarray}_)
    Voila!
    </p>
    <br></answer-box>

    <!--  -->

    <q-stion 1="10" 2="2">
    Helt generelt: Hvad er _(f(x)_), hvis det skal have samme hældning som _(e^x_) helt op til
    "_(n_) gange"? Find et eller andet mønster. 
    <br><br></q-stion>
    <answer-box>
    Vi ved, at hvis vi har et led, der opfylder første krav, et led der opfylder andet krav, tredje,
    fjerde, osv., kan vi bare plusse dem og få vores svar. Lige nu kan vi se, at
    <div style="text-align:center; margin-top:-10px; margin-bottom:-10px;">
        <ul style="display: inline-block;">
            <li>_(f(x)=1_) opfylder første krav</li>
            <li>_(f(x)=1*x_) opfylder andet krav </li>
            <li>_(f(x)=\frac{1}{2}x^2_) opfylder tredje krav </li>
            <li>_(f(x)=\frac{1}{6}x^3_) opfylder fjerde krav </li>
        </ul>
    </div>
    <p class="t">
    Man kan nemt se, at _(x^4/k_1_) (hvor _(k_1_) er en konstant) opfylder femte krav,
    _(x^5/k_2_) opfylder sjette krav, _(x^6/k_3_) opfylder næste krav osv. _(x^3_) skulle divideres
    med _(3*2=6_), fordi vi først hev _(3_) ud af den første eksponent, så hev _(2_) ud af den næste, 
    og så nåede til _(1_), hvor vi ikke kunne hive mere ud længere. 
    For at få _(x^4_) lavet om til en konstant, skal vi lignende hive _(4_) ud,
    så _(3_), så _(2_), og så intet mere. Ergo 
    _($k_1=4*3*2=4!=24_)
    Dette kan let generaliseres: _(x^n_) skal divideres med konstanten _(n!_). 
    Det _(n_)'te krav er altså opfyldt af:
    _($\frac{x^n}{n!}_)
    Derfor kan vi bare sige:
    _($f(x)=1+\frac{x}{1!}+\frac{x^2}{2!}+\frac{x^3}{3!}+\frac{x^4}{4!}+\frac{x^5}{5!}\text{ } + \, ... \, = \sum_{i=0}^{n} \frac{x^i}{i!}_)
    Voila! 
    </p>
    <br></answer-box>

    <q-stion 1="10" 2="3">
    Find et lignende mønster, som du gjorde i sidste opgave, nu bare med 
    _($Sin(x)_) 
    ... i stedet for _(e^x_). 
    <br><br></q-stion>
    <answer-box>
    _(e^x_) ved _(x=0_) var ret let at approximere, siden dets værdi og hældning altid var
    _(1_). Ved _(Sin(x)_) er det mere kompliceret. 
    _(Sin_) differentieret èn gang er _(Cos_), _(Sin_) differentieret to gange
    er _(-Sin_), _(Sin_) differentieret tre gange er _(-Cos_), og _(Sin_) differentieret
    _(4_) gange er bare _(Sin_). Mønsteret gentager sig, og vi kan se at:
    <div style="text-align:center; margin-top:-10px; margin-bottom:-10px;">
        <ul style="display: inline-block;">
            <li>_(f(0)=0_) </li>
            <li>_(f'(0)=1_) </li>
            <li>_(f''(0)=0_)</li>
            <li>_(f'''(0)=-1_)</li>
            <li>_(f'^{4}(0)=0_)</li>
            <li>_(f'^{5}(0)=1_) </li>
            <li>_(\vdots_) </li>
        </ul>
    </div>
    <p class="t">
    Vi skal derfor få vores led til skiftevis at give _(1_), _(0_), _(-1_) og så _(0_) igen. 
    _(0_)'erne betyder, at vi fuldkommen dropper hvert andet led. Vi ved, at _(x^i/i!_) giver
    _(1_), så hvis det skal give _(-1_) siger vi bare _(-x^i/i!_). Vi kan 
    se, at _(f(x)=x_) opfylder de to første krav, siden _(f(0)=0_), og _(f'(0)=1_). Alt i alt:
    _($f(x)=x-\frac{x^3}{3!}+\frac{x^5}{5!}-\frac{x^7}{7!}+\frac{x^9}{9!} \, ... \, = \sum_{i=0}^{n} (-1)^{i} \frac{x^{2*i+1}}{(2*i+1)!}_)
    </p>
    <br></answer-box>

    <!--  -->

    <q-stion 1="10" 2="4">
    Gør det samme som i de to sidste opgaver, nu bare med 
    _($\frac{1}{1-x}_) 
    ... i stedet for _(e^x_)
    <br><br></q-stion>
    <answer-box>
    Lad os ligesom før få et indtryk over de forskellige _(f(0)_), _(f'(0)_), _(f''(0)_) osv. 
    Følger de noget bestemt mønster? _(f(0)_) er bare _(1_) da:
    _($\frac{1}{1-0}=1_)
    For at finde de andre differentierer vi lige først _(1/(1-x)_) en masse gange:
    _($\begin{eqnarray}
    && ¤x \left[\frac{1}{1-x} \right] = -\frac{¤x[1-x]}{(1-x)^2} = -\frac{-1}{(1-x)^2} = \frac{1}{(1-x)^2} \\ \\
    && ¤x \left[\frac{1}{(1-x)^2} \right] = -2*\frac{¤x[1-x]}{(1-x)^3} = \frac{2}{(1-x)^3} \\ \\
    && ¤x \left[\frac{2}{(1-x)^3} \right] = -3*\frac{2*¤x[1-x]}{(1-x)^4} = \frac{3*2}{(1-x)^4} \\ \\
    && ¤x \left[\frac{3*2}{(1-x)^4} \right] = \frac{4*3*2}{(1-x)^5}
    \end{eqnarray}_)
    Nævneren forsvinder, når vi evaluerer ved _(x=0_), så vi kan let
    generalisere og se, at
    _($f^{''' \, \dots \, n \text{ gange}}(0) = n!_)
    Super simpelt! Det er også virkelig dejligt, fordi 
    _(x^i/i!_) sørger for at hældningen er _(1_), så hvis den skal være
    _(i!_), ganger vi bare med det og får: 
    _($\frac{x^i}{i!}*i! = x^i_)
    Voila! Hvert led tager formen _(x^i_), så det endelige polynomial ser ud som:
    _($f(x)=1+x^2+x^3+x^4+x^5 \text{ } + \text{} ... = \sum_{i=0}^{n} x^i _)
    Fantastisk simpelt!
    <br><br></answer-box>

    <!--  -->

    <q-stion 1="10" 2="5">
    Gør det samme som i de sidste tre opgaver, nu bare med 
    _($a^x_)
    ... hvor _(a_) er et positivt tal. 
    <br><br></q-stion>
    <answer-box>
    Hældningen af _(a^x_) er 
    _($Ln(a)*a^x_)
    Hældningen af det er 
    _($Ln(a)*Ln(a)*a^x_)
    ... Og sådan kan man blive ved. Vi kan let generalisere til den "_(i_)'ne" hældning:
    _($\frac{d}{dx^i} \left[a^x \right] = Ln(a)^i*a^x_)
    Som altid evaluerer vi disse værdier når _(x=0_), så:
    _($Ln(a)^i*a^0 = Ln(a)^i_) 
    Vores approksimation bliver derfor til:
    _($\sum_{i=0}^{n} Ln(a)^i*\frac{x^i}{i!}_)
    Bum! 
    <p class="cent">
        *
    </p>
    <p class="t">
    Hvis vi skal være helt generelle, kan Taylor-approksimationen _(T(x)_) af 
    _(f(x)_) omkring _(x=0_) beskrives som:
    _($\sum_{i=0}^{n} f^{'i}(0)*\frac{x^i}{i!} _)
    Så kan man hæve _(n_) i forhold til, hvor præcist man vil have det skal være. Vi så
    helt i starten, at _(n_) opløftet til _(3_) virkede relativt fint for _(Sin(x)_).
    </p>
    <br></answer-box>

    <!--  -->
  
    <q-stion 1="10" 2="6">
    Find en taylor-approksimation til 
    _($1/x_)
    Støder du på noget problem? Er det overhovedet muligt
    at bruge den generelle formel jeg noterede i sidste opgave? Hvorfor/hvorfor ikke?
    <p class="t">
    Hvis den gamle formel ikke virker, skal du finde på et nyt alternativ selv!
    </p>
    <br></q-stion>
    <answer-box>
    For det første: Hvad er værdien af _(1/x_) når _(x=0_)? 
    <p class="t">
    Det kan vi slet ikke sige!
    Man kan ikke dividere med _(0_)!
    </p>
    <p class="t"> 
    Vi støder ind i samme problem med hældningerne til _(1/x_), 
    som går _(-1/x^2_), _(2/x^3_), _(-3*2/x^4_), osv, hvor vi også dividerer med _(0_). Hvad nu?
    </p>
    <p class="t">
    Formlen og processen vi har brugt approximerer funktionen <i>omkring</i>
    _(x=0_). Tag et kig på approksimationen af _(Sin(x)_) igen:
    </p>
    <img class='Spic' style='width:95%' src='../../../Assets/Chapter4\DerivativesAndIntegrals\Taylor1B.png'> 
    <p class="t">
    Den er mest præcis omkring _(0_), og bliver mindre præcis, jo længere vi går fra center. 
    Det giver helt fint mening,
    når man tænker over logikken bag hvorfor taylor-approksimationer
    overhovedet virker: Vi starter et bestemt sted, og bruger hældningen 
    og hældningernes hældninger til at approximere, hvor vi nu skal bevæge os. 
    Jo længere væk vi kommer fra "stedet", jo dårligere
    bliver approksimationen! Det virker tydeligvis ikke at approximere _(1/x_) omkring
    _(x=0_), så lad os bare approximere omkring _(x=1_). Her får vi: 
    _($\begin{eqnarray}
    && \frac{1}{1} = 1 \\ \\
    && \frac{-1}{1^2} = -1 \\ \\
    && \frac{2}{1^3} = 2 \\ \\
    && \frac{-3*2}{1^4} = -3! \\ \\
    && \frac{4*3*2}{1^5} = 4! 
    \end{eqnarray}_)
    Vi kan let generalisere og få:
    _($f^{'i}(1) = (-1)^i*i!_)
    Vores approksimation er ikke længere centreret omkring _(0_), så den tidligere formel virker ikke:
    _($\sum_{i=0}^{n} f^{'i}(0)*\frac{x^i}{i!}_)
    For det første er _(f^{'i}(0)_) selvfølgelig blevet til _(f^{'i}(1)_). For det
    andet virker vores trick med _(x^i_) ikke længere: Hele ideen var, at
    en masse af ledende forsvandt da vi indsatte _(x=0_), men det virker
    ikke længere, nu hvor vi indsætter _(x=1_)! Vi erstatter
    derfor _(x^i_) med _((x-1)^i_), som jo er _(0_) ved _(x=1_)
    _($\sum_{i=0}^{n} f^{'i}(1)*\frac{(x-1)^i}{i!}_)
    Nu virker det! I vores tilfælde får vi:
    _($\sum_{i=0}^{n} (-1)^i*i!*\frac{(x-1)^i}{i!} = \sum_{i=0}^{n} (-1)^i (x-1)^i_)
    </p>
    <p class="cent">
        *
    </p>
    <p class="t">
    Lad os generalisere. For at approximere funktionen
    _(f(x)_) <i>omkring</i> _(x=a_) siger man:
    _($\sum_{i=0}^{n} f'^{i}(1)*\frac{(x-a)^i}{i!} _)
    Hvilket virker eftersom _((x-a)_) er _(0_) når man indsætter _(x=a_). 
    </p>
    <br></answer-box>

    <q-stion 1="10" 2="7">
    Sig at du i en bestemt anvendelse skal bruge _(Arctan(x)_). Du er kun interesseret
    i positive værdier af _(x_), der sjælendt bliver højere 
    end ca. _(4_), og du vil gerne approximere _(Arctan_) som et polynomie, siden
    den er upraktisk at arbejde med matematisk. 
    Dit polynomie skal ikke blive for komplekst, så du
    begrænser dig til en approksimation op til tre hældninger. 
    Det svarer til et tredjegradspolynomie.
    <p class="t">
    Vælg et godt, logisk sted at approximere _(Arctan_) omkring, og 
    find approksimationen. 
    Test hvor god approksimationen er ved at plotte den sammen med _(Arctan(x)_) inde i 
    Geogebra.
    </p>
    <br></q-stion>
    <answer-box>
    Lad os først vurdere <i>hvor</i> vi skal approximere _(Arctan(x)_). 
    Vores specifikke _(Arctan(x)_) tager (sådan ca.) værdier mellem _(0_) og _(4_):
    <img class='Spic' style='width:39%' src='../../../Assets/Chapter4\DerivativesAndIntegrals\ArctanTaylor1.png'> 
    <p class="t">
    Jeg tænker <i>ikke</i> det er en super god ide at approximere omkring _(0_). Jo længere
    væk vi kommer fra _(0_), jo mere upræcist bliver det. Samme gælder alle andre steder vi kunne vælge,
    men problemet med _(0_) er, at vi kun kan gå èn retning. Derfor kan vi arbejde med dobbelt så
    få værdier, før det bliver meget upræcist. Så et sted "i midten" ville nok være godt.
    Midten mellem _(0_) og _(4_) er _(2_), men lad os vælge _(x=1.5_) i stedet, da de
    små værdier nok har brug for højere præcision:
    </p>
    <p class="t">
    _(Arctan(1.5)=0.9827_). Vi finder nu de tre første hældninger. Vi ved fra tidligere at:
    _($¤x[Arctan(x)] = \frac{1}{1+x^2}_)
    Så:
    _($ ¤x \left[(1+x^2)^{-1} \right] = -(1+x^2)^{-2}*(2x)_)
    Og:
    _($\begin{eqnarray}
    && ¤x \left[-2x*(1+x^2)^{-2} \right] = \\ \\
    && -2 (1+x^2)^{-2} - 2x*(-2)*(1+x^2)^{-3}*(2x) = \\ \\
    && 8x^2 (1+x^2)^{-3} - 2 (1+x^2)^{-2}
    \end{eqnarray}_)
    Vi regner nu disse hældningers værdier ved _(x=1.5_):
    _($\begin{eqnarray} 
    && \frac{1}{1+1.5^2} = 0.3076 \\ \\
    && -(1+1.5^2)^{-2}*(2*1.5) = -0.284 \\  \\
    && 8*(1.5)^2 (1+1.5^2)^{-3} - 2 (1+1.5^2)^{-2} = 0.335
    \end{eqnarray}_)
    Så approksimationen bliver:
    _($0.9827 + \frac{0.307}{1!} (x-1.5) - \frac{0.284}{2!} (x-1.5)^2 + \frac{0.355}{3!} (x-1.5)^3_)
    Hvis vi plotter det i Geogebra får vi:
    </p>
    <img class='Spic' style='width:50%' src='../../../Assets/Chapter4\DerivativesAndIntegrals\ArctanTaylor2.png'> 
    <p class="t">
    Det bliver en smule upræcist, som vi nærmer os _(4_), men ellers virker det ret godt! 
    Det kan ses, at _(x=2_) er et lidt bedre "all-around" valg:
    </p>
    <img class='Spic' style='width:50%' src='../../../Assets/Chapter4\DerivativesAndIntegrals\ArctanTaylor3.png'> 
    <br><br></answer-box>

    <!--  -->

    <q-stion 1="10" 2="8">
    Lav en Taylor-approksimation af 
    _($\sqrt{4x-x^2}_)
    ... op til en fire hældninger. Du skal igen selv bestemme, hvor det er bedst at starte approksimationen. 
    <p class="t">
    Det bliver meget hurtigt rodet at differentiere _(\sqrt{4x-x^2}_) gang på gang, 
    så det er fint, hvis du i denne opgave bruger Geogebras _(\text{Derivative}_) funktion.
    Du skriver bare en funktion i kommandoens parenteser, og
    ud kommer hældningen. 
    Hvis du føler, at du har fint styr på differentiering, har jeg det fint med,
    at du bruger denne funktion, når du har lyst gennem resten af bogen. 
    </p>
    <br></q-stion>
    <answer-box>
    Lad os først af alt plotte funktionen, så vi får en ide omkring, hvor vi burde
    approximere den henne:
    <img class='Spic' style='width:50%' src='../../../Assets/Chapter4\DerivativesAndIntegrals\NewTaylor1.png'> 
    <p class="t">
    Den går mellem _(0_) og _(4_) og er symmetrisk. Lad os derfor approximere omkring _(x=2_).
    Vores polynomie burde <i>også</i> være symmetrisk omkring dette punkt, så den skal
    kun have lige potenser på dens _((x-2)_)-led. Det betyder, at
    koefficienten på _((x-2)^1_), _((x_2)^3_), _((x_4)^5_) osv skal være _(0_). 
    </p>
    <p class="t">
    Startværdien kan vi let se er _(2_). Nu mangler vi bare koefficienten på 
    _((x-2)^2_) og _((x_2)^4_), som kræver, at vi differentierer henholdsvis to og fire gange.
    Her bruger vi Geogebra:
    </p>
    <video class='picB' style='margin-top:35px; margin-bottom: 35px;' controls>
        <source src='../../../Assets/Chapter4\DerivativesAndIntegrals\FindTaylorGeogebra.mp4' type='video/mp4'>
    </video>
    <p class="t">
    Jeg skal lige notere, at Geogebra er ret <i>dårlig</i> til at differentiere.
    Dens udtryk er korrekte selvfølgelig, men den formaterer dem så de
    virker langt mere komplekse og kludrede end de egentlig er.
    Den tredje hældning var massiv inde på Geogebra, men et bedre program (eller hånden!) ville kunne vise,
    at den var lig:
    _($\frac{3 (2-x)^3}{(4x-x^2)^{2.5}} + \frac{3 (2 - x)}{(4x-x^2)^{1.5}}_)
    Anyways, vi fik de tal vi havde brug for, og vores approksimation bliver til:
    _($2 - \frac{1/2}{2!} (x-2)^2 - \frac{3/8}{3!} (x-2)^4_)
    Hvilket ser ud som:
    </p>
    <img class='Spic' style='width:50%' src='../../../Assets/Chapter4\DerivativesAndIntegrals\NewTaylor2.png'> 
    <p class="t">
    Så ret godt udover de yderste kanter! 
    </p>
    <br></answer-box>

    <!--  -->

    <p class="t">
    Jeg kan desværre ikke sige super meget om anvendelserne af de her Taylor polynomier. 
    De er ofte relativt komplicerede. Èn interessant 
    og ekstrem vigtig anvendelse man kan nævne er dog <i>lommeregnere</i>. 
    Taylor polynomier er <i>essentielle</i> for lommeregnere. 
    En CPU kan nemlig kun (groft forsimplet) plusse og minusse. Ved
    hjælp af smart programmering, og ved at plusse/minusse flere gange, er det muligt at 
    <i>gange og dividere også</i>. Hele potenser kan vi selvfølgelig også regne
    ved gentaget brug af gange-funktionen. Men hvad med en funktion som _(Sin_)? Eller _(Arctan_)? 
    Intet problem! Lommeregneren kan bare bruge en rigtig god Taylor-approksimation, eftersom
    det kun involverer at plusse, minusse, gange, dividere, og tage potenser! Lommeregnere
    kan kun finde ud af at
    <i>approximere</i>: De approximerer bare virkelig, virkelig godt. 
    </p>





