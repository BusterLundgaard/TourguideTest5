<!DOCTYPE html>

<h2>Differentialligninger</h2>
<p class="t">
Vi så, at integraler var meget brugbare i fysik til bl.a. at beskrive bevægelsen af et objekt.
Ofte er de desværre ikke <i>nok</i>: Vi har brug for en udvidet ide kaldt <i>differentialligninger</i>.
</p>

<p class="t">
Sig vi havde en fjeder med en lille masse/vægt ude for enden. Jeg genbruger lige min fantastiske video-illustration: 
</p>

<video class='SpicBXL' style='margin-top:35px; margin-bottom: 35px; width:75%;' controls>
    <source src='../../../Assets/Chapter2\Section1\TrigProperties\SpringSimulation.mp4' type='video/mp4'>
</video>

<p class="t">
Fjederen har en eller anden normal længde _(S_0_), som den hele tiden prøver 
at gå imod. Hvis den er længere går den bagud, hvis den er kortere går den fremad. 
Sig at den her "normale længde" svarer til en position på _(x=0_). 
Vægten <i>accelerer</i> mod _(x=0_) hvis den trækkes væk derfra. 
Ved hjælp af fysiske eksperimenter, forsøg, og regression har man opdaget, at
_($a(t)=k*(-x(t))_)
... hvor _(k_) er en eller anden konstant. Det her giver god intuitiv mening:
Vægten accelerer til den modsatte retning vi har trukket den! Accelerationens styrke
er bestemt af selve den individuelle fjeder, så vi ganger med en konstant _(k_).
Det kunne f.eks. være 
_($1.3 \, \frac{(m/s)/s}{m}_)
_((m/s)/s_) (også forkortet _(m/s^2_)) svarer til acceleration, da det er ændringen i
meter per sekund <i>pr. sekund</i>. Vi er interesserede i acceleration pr. meter _(x_), så vi siger
_((m/s^2)/m_), hvilket kan forsimples til _(1/s^2_). 
</p>
<p class="t">
Anyways: Sig vi rykker vægten hen til _(x=d_) og giver slip. 
Vi er interesserede i, at beskrive vægtens bevægelse, så det er nok 
en god ide at finde _(x(t)_). Det eneste vi ved, er at
_($a(t)=k*(-x(t))_)
... som også kan omskrives til:
_($x''(t) = -k*x(t)_)
Det her er en såkaldt <i>differentialligning</i>. En integral som f.eks. _(\int 2x^3 \text{ }dx_) 
er faktisk også en slags differentialligning:
_($f'(x)=2x^3_)
At integrere _(2x^3_) handler fundamentalt om at finde en funktion _(f(x)_)
med den egenskab, at _(f'(x)=2x^3_). Vi løser altså en slags "ligning"
for at finde funktionen. Meget det samme gælder _(x''(t)=-k*x(t)_). Vi leder
efter en eller anden funktion _(x(t)_),
hvor _(x(t)_) differentieret to gange er lig _(-k*x(t)_). 
</p>
<p class="t">
Præcis ligesom integraler findes der ingen
ingen general strategi vi kan bruge. Lad os i dette tilfælde
resonere og gætte os frem:
Funktionen minder
tydeligvis meget om sig selv, efter den bliver differentieret - selv to gange endda! 
Én mulighed er derfor noget i retningen af _(e^t_):
_($\frac{d}{dt^2}[e^t]=e^t_)
_(x(t)=e^t_) løser ligningen 
_($x''(t)=x(t)_)
... men mangler at blive ganget med en konstant _(-k_).  
_(x(t)=a^t_) er derfor en mulighed da 
_($¤t[a^t]=Ln(a)*a^t_) 
Så:
_($\frac{d}{dt^2}[a^t]=Ln(a)^2*a^t_)
Det her passer til _(x''(t)=k*x(t)_) hvis _(Ln(a)^2=k_), altså
hvis _(a=e^{\sqrt{k}}_). Det passer dog <i>ikke</i> til 
_(x''(t)=-k*x(t)_), siden _(Ln(a)^2_) altid er positivt. 
Det giver også god intuitiv mening: funktionen _(a^t_) går hele tiden opad, 
men fjederen går frem og tilbage, igen og igen. 
</p>

<p class="t">
En anden funktion der minder en del om sig selv, når vi differentierer, er _(Sin(t)_). 
Den bliver til _(Cos_), så _(Sin_), så _(Cos_), osv:
_($\frac{d}{dt^2}[Sin(t)] = -Sin(t)_)
Det her passer til _(x''(t)=-x(t)_), men vi mangler lige konstanten _(k_). 
Let! Vi ganger bare
_(t_) med en konstant inde i _(Sin_), som så bliver trukket ud 
når vi differentierer: 
_($\frac{d}{dt^2}[Sin(a*t)] = \frac{d}{dt}[a*Cos(a*t)] = -a^2*Sin(a*t)_)
Aha! Nu vælger vi _(a=\sqrt{k}_) og får _(-k*Sin(a*t)_). Det passer
til differentialligningen, og vi ved nu at 
_($x(t)=Sin(\sqrt{k}*t)_) 
... er løsningen. <i>Teknisk set</i> er løsningen lidt mere generel:
_($x(t)=A*Sin(\sqrt{k}*t)_)
En funktion af denne type har de rigtige egenskaber lige meget hvilken _(A_) vi vælger: 
_($\frac{d}{dt^2}[A*Sin(\sqrt{k}*t)] = -a^2*(A*Sin(\sqrt{k}*t))_)
Og den går længere; _(A*Sin(\sqrt{k}*t+B)_) hvor _(B_) er
en ny konstant virker også:
_($\begin{eqnarray}
&& \frac{d}{dt^2}[A*Sin(\sqrt{k}*t+B)] = \\ \\
&& \frac{d}{dt}[A*\sqrt{k}*Cos(\sqrt{k}*t+B)] = \\ \\
&& -k*A*Sin(\sqrt{k}*t+B)
\end{eqnarray}_)
Vores fjeder starter ved _(x=d_) med en hastighed på _(0_) ved _(t=0_). Det betyder rent
matematisk at:
_($\begin{eqnarray}
&& x(0) & =d \\  
&& x'(0) &=0
\end{eqnarray}_)
Vi kan bruge de her <i>to</i> ligninger til at bestemme de <i>to</i> rette værdier _(A_) og _(B_).
Lad os starte med _(x'(0)=0_):
_($A*\sqrt{k}*Cos(\sqrt{k}*0+B) = 0_)
Hverken _(A_) eller _(k_) er _(0_), så vi står tilbage med:
_($Cos(B)=0 \to B=\pi/2_)
Vi går nu videre til _(x(0)=d_)
_($A*Sin(\sqrt{k}*0+\frac{\pi}{2}) = d \to_)
_($A = d_)
Fantastisk! Nu har vi endelig:
_($x(t)=d*Sin \left(\sqrt{k}*t+\frac{\pi}{2} \right)_)
Et andet lignende eksempel på en differentialligning i fysik er et <i>pendul</i>:
</p>

<img class='SpicXL' style='width:80%' src='../../../Assets/Chapter4\DerivativesAndIntegrals\Applications\Physics\Pendulum1.png'> 

<p class="t">
Vi er interesserede i at finde _(\theta(t)_): Hvordan ændrer kuglens vinkel på pendulet sig over tiden? 
Kuglen oplever altid samme tyngdekraft på _(m*g_), 
men <i>retningen</i> er tættere parallelt med cirkelbevægelsen hvis
vinklen er stor:
</p>

<img class='SpicXL' style='width:80%' src='../../../Assets/Chapter4\DerivativesAndIntegrals\Applications\Physics\Pendulum2.png'> 

<p class="t">
Man kan med lidt Geometri se, at vinklen 
_($\phi(t)=\pi/2-\theta(t)_)
... så kraften, der trækker i retningen af 
cirkelbevægelsen, er lig_(m g Cos(\pi/2 - \theta(t))_). Med andre ord:
_($F(\theta) = mg Sin(\theta(t))_)
Et objekt, der roterer på en _(R_) meter lang snor med _(\theta'(t)_) radianer pr. sekundet,
bevæger sig _(\theta'(t)*R_) meter langs cirklen hvert sekund. Det betyder (lidt generaliseret) at:
_($\begin{eqnarray}
&& v(t)=\theta'(t)*R \to \\ \\
&& ¤t[v(t)] = ¤t[\theta'(t)*R] \to \\ \\
&& a(t) = \theta''(t)*R \to \\ \\
&& \theta''(t) = a(t)/R
\end{eqnarray}_)
Vi ved, at _(a=F/m_), så 
_($a(t)=\frac{mg Sin(\theta(t))}{m} = g*Sin(\theta(t))_)
Endeligt:
_($\theta''(t) = \frac{g}{R}*Sin(\theta(t))_)
En differentialligning! Denne her differentialligning er svær til umulig <i>at faktisk løse</i>,
men det er et problem til en anden dag. 
</p>

<p class="t">
Et tredje eksempel kunne være vores bil. 
Bilen kan maksimalt producere en begrænset mængde strøm pr. sekund. 
Jo hurtigere den køre, jo mere energi kræver det at få den til 
at køre <i>endnu hurtigere</i>; Ergo, accelerationen bliver mindre med hastighed.
Èn måde at modellere det på er måske
_($a(t)=B-A*v(t)_)
... hvor _(B_) og _(A_) begge er positive konstanter. 
_(B_) bestemmer hvor hurtig accelerationen er i starten, og _(A_) bestemmer
hvor hurtigt den falder. Denne differentialligning er relativ
let at løse i kontrast til pendulet, men jeg vil ikke gennemgå det nu.  
</p>

<p class="t">
Samme differentialligning kan også anvendes til at 
beskrive noget lidt mere brugbart: Luftmodstand. 
Sig at et objekt falder ned højt oppe fra luften. 
Tyngdekraften accelerer objektet, men 
luftmodstand <i>hindrer</i> denne acceleration, 
grundet de mange luft-molekyler, det bliver ramt af. 
Jo hurtigere objektet falder, jo flere luftmolekyler rammer det. 
Èn relativ logisk antagelse er, at 
kraften fra luftmodstanden stiger proportionelt med hastigheden. 
Det viser sig (fra fysiske observationer), at bevægelsen
kan modelleres O.K af: 
_($a = \frac{F_t - F_{luftmodstand}}{m} = g - \frac{K}{m}*v_)
... hvor _(K_) er en eller anden positiv konstant. 
_(K_) varierer nok med lufttrykket og overfladearealet, der bliver 
ramt af luft. Luftmodstanden bliver eksempelvis højere, hvis man ligger på 
maven mens man skydiver. 
</p>
<p class="t">
Sig at _(K_) var _(12_) og at objektet vejede <i title="din mor">410 kg. </i> 
Vi ville nu have differentialligningen:
_($y''(t) = 9.18 - \frac{12}{410}*y'(t)_)
Sådan en differentialligning her er brugbar <i>selv hvis</i> vi ikke
har lært at løse den endnu. Vi kan
f.eks. finde "terminalhastigheden": Den størst mulige hastighed objektet opnår i frit fald. 
Det svarer til, at accelerationen nedad stopper, så:
_($0 = 9.18 - 0.0292*y'(t) \to y'(t) = 314.38 \, \frac{m}{s}_)
Lad os gå i gang med at lære nogle teknikker, før vi ser på flere eksempler.
</p>


