<!DOCTYPE html>


    <h3>Den overordnede plan til at finde hældning</h3>
    <p class="t">
    Alright, vi har fundet hældningen på nogle forskellige funktioner:
    _(Sin(x)_), _(Cos(x)_), _(x^2_), _(x^3_), _(x^n_). Indtil videre virker det relativt ... svært? 
    Det er en ret lang, kompliceret proces vi skal igennem for hver, og vi har endda kun set
    på meget nemme funktioner. Det ville være dejligt, hvis vi kunne gøre det på en eller anden hurtigere,
    nemmere måde. Lige meget hvad: 
    Vi har brug for en <i>strategi</i> hvis vores mål er, at finde hældningen på <i>alle</i> funktioner. 
    Lad os undersøge en meget avanceret funktion som eksempel:
    _($Arcsin \left(3.4^{Sin(x)} \right)*Arctan \left(x^{1.42} + Log_{7.8} \bigl(Cos(x)+Log_{x}(5.6) \bigr) \right) _)
    Når man tænker lidt over det, er denne sindssyge funktion bare en "kombination" af følgende slags funktioner:
    </p>
    <div style="text-align:center; margin-top:-10px; margin-bottom:-10px;">
        <ul style="display: inline-block; list-style:disc;">
            <li>_(x^A_)</li>
            <li>_(A^x_)</li>
            <li>_(Cos(x),Sin(x)_)</li>
            <li>_(Log_{A}(x) _)</li>
            <li>_(Log_{x}(A) _)</li>
            <li>_(Arccos(x), Arcsin(x)_)</li>
            <li>_(Arctan(x)_)</li>
        </ul>
    </div>
    <p class="t">
    Den kæmpe funktion består kun af de her <i>slags</i> funktioner, plusset, ganget og kombineret med hinanden. 
    Lad mig lige illustrere. Sig jeg definerede følgende funktioner:
    </p>
    <ul style="margin-left:3%;">
        <li>_(f(x)=Arcsin(x)_)</li>
        <li>_(g(x)=Arctan(x)_)</li>
        <li>_(h(x)=3.4^x_)</li>
        <li>_(m(x)=x^{1.42}_)</li>
        <li>_(n(x)=Log_{7.8}(x)_)</li>
        <li>_(d(x)=Sin(x)_)</li>
        <li>_(e(x)=Cos(x)_)</li>
        <li>_(b(x)=Log_{x}(5.6)_)</li>
    </ul>
    <p class="t">
    Nu kunne jeg skrive vores kæmpe-funktion som: 
    _($f \biggl(h \Bigl(d(x) \Bigr) \biggr)*g \biggl(m(x)+n \Bigl(e(x)+b(x) \Bigr) \biggr) _)
    Vores "crazy-funktion" kan konstrueres ud fra 
    et sæt af ret få <i>typer</i> funktioner, plusset, ganget, og "kombineret"
    med hinanden. Med "kombineret" 
    mener jeg f.eks. _(3.4^{Sin(x)}_). 
    Det svarer til, at man har erstattet _(x_) i _(3.4^x_) med _(Sin(x)_) eller _(d(x)_). 
    Intuitivt: "Funktioner inde i funktioner".
    </p>

    <p class="t">
    Pointen er, at hvis vi kan finde hældningen på bare de _(7_) slags
    funktioner på listen, og 
    hvis vi kan udlede et par generelle regler for hældningen af to funktioner plusset,
    ganget og kombineret med hinanden, kan vi derefter finde
    hældningen på <i>pretty much alting</i>. Lad os gå igang! 
    </p>





