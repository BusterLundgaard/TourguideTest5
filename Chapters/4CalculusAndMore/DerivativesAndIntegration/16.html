<!DOCTYPE html>


    <h3>Diverse størrelser i Geometri</h3>
    <p class="t">
    Integraler hjælper os <i>især</i> med 3D geometri. Sig f.eks.
    vi skulle finde overfladearealet på en kegle:
    </p>
    <img class='SpicXL' style='width:25%' src='../../../Assets/Chapter4\DerivativesAndIntegrals\Applications\OtherThingsToCount\ConeSurfaceArea1.png'> 
    <p class="t">
    Vi leder efter et <i>areal</i>. Det er relativt let at finde arealet på trekanter, så lad os prøve at
    opdele figuren sådan:
    </p>
    <img class='SpicXL' style='width:28%' src='../../../Assets/Chapter4\DerivativesAndIntegrals\Applications\OtherThingsToCount\ConeSurfaceArea2.png'>
    <p class="t">
    Her forestiller jeg mig, at jeg opdeler overfladearealet i en masse lige store trekanter
    med sidelængden 
    _($L=\sqrt{R^2+H^2}_) 
    ... og vinklen _(d\theta_). Arealet på hver trekant er nu 
    _($ \frac{1}{2} *a*b*Sin(v) = \frac{1}{2} L^2 Sin(d \theta)  _) 
    _(Sin(d\theta)_) nærmer sig _(d\theta_) som 
    _(d\theta_) nærmer sig _(0_), så man ville umiddelbart tænke, at vi skulle regne integralet:
    _($\int_{0}^{2\pi} \frac{1}{2}*L^2 \, d\theta_)
    Men det kan man faktisk <i>ikke</i>. Det giver et forkert svar. Hver af trekanterne har tre
    sider. To af dem har længden _(L_), men der er også den tredje: 
    </p> 
    <img class='SpicXL' style='width:25%' src='../../../Assets/Chapter4\DerivativesAndIntegrals\Applications\OtherThingsToCount\ConeSurfaceArea3.png'>
    <p class="t">
    Den tredje side svarer til en lille del af omkredsen, _(do_). 
    Summen af alle _(do_) burde give omkredsen på den nederste cirkel _(2 \pi r_).
    Det <i>skal</i> være sandt, hvilket er problematisk, da det slet ikke er <i>muligt</i>
    at lægge alle uendelig mange _(do_) sammen:
    _($\begin{eqnarray}
    && do & = \sqrt{a^2+b^2-2ab*Cos(v)} \\ \\
    && & = \sqrt{2L^2+2L^2*Cos(d\theta)} \\ \\
    && & = \sqrt{2}*L*\sqrt{1-Cos(d\theta)}
    \end{eqnarray}_)
    Det her passer ikke til nogen form vi kan integrere! Vi kan heller ikke omskrive det yderligere,
    så det er <i>ikke</i> sandt. 
    </p>
    <p class="t">
    Hvis _(do_) er problemet, er det måske en bedre ide bare at integrere <i>med</i>
    _(do_): Integrere langs omkredsen i stedet for vinklen. 
    Nu kan vi integrere fra _(0_) til _(2\pi r_) og sige,
    at hver trekant har sidelængderne _(L_), _(L_) og _(do_). Arealet kan findes som:
    </p>
    <img class='Spic' style='width:15%' src='../../../Assets/Chapter4\DerivativesAndIntegrals\Applications\OtherThingsToCount\ConeSurfaceAreaTriangle.png'>
    <p class="t">
    _(h_) er lig _(\sqrt{L^2 - (do/2)^2}_), så
    arealet er:
    _($\frac{1}{2}*\sqrt{L^2 - (do/2)^2}*do_)
    ... og så støder vi <i>igen</i> på et problem. Det her kan
    ikke omskrives til noget, vi kan integrere! Vi er nødt til at prøve noget nyt. 
    </p>
    <p class="t">
    En anden mulig strategi er mindre elegant, men kunne virke:
    </p>
    <img class='SpicXL' style='width:31%' src='../../../Assets/Chapter4\DerivativesAndIntegrals\Applications\OtherThingsToCount\ConeSurfaceArea4.png'>
    <p class="t">
    Vi deler overfladearealet op to gange, og regner to integraler. I èn går vi langs _(do_), og
    i den anden langs _(dh_). Vi gør lidt det samme, som
    da vi skulle regne inertimomentet på metalpladen: Først beskriver vi arealet af de blå kasser,
    det bruger vi til at regne et udtryk for arealet af den grønne strippe, og 
    disse grønne stripper lægger vi sammen og får det endelige areal. 
    </p>
    <img class='Spic' style='width:8%' src='../../../Assets/Chapter4\DerivativesAndIntegrals\Applications\OtherThingsToCount\ConeSurfaceArea5.png'> 
    <p class="t">
    Vi kan regne de blå kassers længde via pythagoras. De går _(dh_) op.
    _(?_) kan regnes som _(dh*R/H_), eftersom forholdet mellem at gå
    indad og opad på keglen er _(R/H_). Længden er derfor:
    _($\sqrt{dh^2+dh^2*(R^2/H^2)} = \sqrt{1+R^2/H^2}*dh_)
    Så arealet vi skal integrere er: 
    _($do*\sqrt{1+R^2/H^2}*dh_)
    Her hentyder "_(do_)" ikke til den aller nederste _(do_) (som ville være for stor),
    men i stedet den _(do_), der bliver brugt på vores grønne strimmel. Denne strimmel
    er _(h_) nede fra spidsen, og har en omkreds på _(2\pi*(R/H*h)_), så
    vi skal regne integralet: 
    _($\begin{eqnarray}
    && \int_{0}^{2\pi*(R/H*h)} \sqrt{1+R^2/H^2}*dh \, do = \\ \\
    && dh*\sqrt{1+R^2/H^2}*\int_{0}^{2\pi*(R/H*h)} 1 \, do = \\ \\
    && dh*\sqrt{1+R^2/H^2}*2\pi*(R/H*h)
    \end{eqnarray}_)
    Dette skal så bare integreres langs højden _(h_):
    _($\begin{eqnarray}
    && \int_{0}^{H} \sqrt{1+R^2/H^2}*2\pi*\frac{R}{H}*h \, dh = \\ \\
    && \sqrt{1+R^2/H^2}*2\pi*\frac{R}{H}*\int_{0}^{H} h \, dh = \\ \\
    && \sqrt{1+R^2/H^2}*2\pi*\frac{R}{H}*\frac{H^2}{2}
    \end{eqnarray}_)
    Bum! We did it! Lad os lige simplificere udtrykket: 
    _($ \sqrt{1+R^2/H^2}*2\pi*\frac{R}{H}*\frac{H^2}{2} =_)
    _($ \pi*\sqrt{\frac{H^2+R^2}{H^2}}*\frac{R}{H}*H^2 = _)
    _($ \pi*\frac{L}{H}*\frac{R}{H}*H^2 = _)
    _($ \pi*L*R_)
    Fantastisk! Super kompliceret process, men et meget simpelt svar. 
    </p>

    <q-stion 1="16" 2="1">
    Find <i>volumen</i> for en kegle med radius _(R_) og en højde _(H_). Bare roligt:
    Det er langt <i>langt</i> nemmere end overfladearealet. 
    <br><br></q-stion>
    <answer-box>
    Jeg tænker, vi kan opdele keglen i cylinder "diske" som:
    <img class='SpicXL' style='width:50%' src='../../../Assets/Chapter4\DerivativesAndIntegrals\Applications\OtherThingsToCount\ConeVolume.png'> 
    <p class="t">
    Volumen af hver disk er bare _(\text{Areal}*dh_), og arealet ved højden
    _(h_) er _(\pi*(R/H*h)^2_). Vi skal derfor regne integralet:
    _($\begin{eqnarray}
    && \int_{0}^{H} \pi*(R/H*h)^2 \, dh = \\ \\
    && \pi*\frac{R^2}{H^2}*\int_{0}^{H} h^2 \, dh = \\ \\
    && \pi*\frac{R^2}{H^2}*\frac{H^3}{3} = \\ \\
    && \frac{\pi}{3}H R^2
    \end{eqnarray}_)
    Voila!
    </p>
    <br></answer-box>

    <!--  -->

    <q-stion 1="16" 2="2">
    Find volumen og overfladearealet på en torus med radiuser _(R_1_) og _(R_2_):
    <img class='SpicXL' style='width:80%' src='../../../Assets/Chapter4\DerivativesAndIntegrals\Applications\OtherThingsToCount\Torus.png'> 
    <br><br></q-stion>
    <answer-box>
    Først volumen. Det er super nemt at se, hvordan man kan dele en torus op i diske med arealerne
    _(\pi R_2^2_). 
    Man kan nu 
    integrere langs omkredsen af den store cirkel med radius _(R_1_), hvilket giver:
    _($\begin{eqnarray}
    && \int_{0}^{2\pi R_1} \pi*R_2^2 \, do = \\ \\
    && \pi*R_2^2 * \int_{0}^{2\pi*R_1} 1 \, do = \\ \\
    && \pi*R_2^2*(2\pi*R_1) = \\ \\
    && 2\pi^2*R_2^2*R_1
    \end{eqnarray}_)
    Nu overfladearealet. Her kan vi igen integrere med diske, men bare
    tage deres overfladeareal i stedet for volumen. Overfladearealet
    kan findes som diskenes omkreds _(2\pi R_2_) gange tykkelsen _(do_), så:
    _($\begin{eqnarray}
    && \int_{0}^{2\pi R_1} 2\pi R_2 \, do = \\ \\
    && 2\pi R_2 * 2\pi R_1 = \\ \\
    && 4\pi^2 R_1 R_2
    \end{eqnarray}_)
    Bum! Overraskende nemt! 
    <br><br></answer-box>

    <!--  -->

    <q-stion 1="16" 2="3">
    Find volumen af en kugle med radius _(R_):
    <img class='Spic' style='width:40%' src='../../../Assets/Chapter4\DerivativesAndIntegrals\Applications\OtherThingsToCount\Sphere.png'> 
    <br><br></q-stion>
    <answer-box>
    Lad os igen opdele formen i "diske", og igen integrere langs højden (eller bare _(z_)-aksen), denne gang fra
    _(h=-R_) til _(h=R_). Vi kunne selvfølgelig også integrere langs _(x_) eller _(y_),
    da kuglen er symmetrisk.
    <p class="t">
    Tykkelsen på de her diske er igen _(dh_), men hvad er arealet? En kugle
    med radius _(R_) svarer til:
    _($x^2+y^2+z^2=R^2_)
    Højden _(h_) svarer til _(z=h_), så:
    _($\begin{eqnarray}
    && x^2+y^2+h^2=R^2 \to \\ \\
    && x^2+y^2=R^2-h^2 
    \end{eqnarray}_)
    2D-udskæringen ved højden _(h_) er bare en cirkel med radius _(\sqrt{R^2-h^2}_), så
    dens areal er
    _($\pi*\sqrt{(R^2-h^2)}^2 = \pi (R^2 - h^2)_)
    Vi skal nu regne integralet:
    _($\begin{eqnarray}
    && \int_{-R}^{R} \pi*(R^2-h^2) \, dh = \\ \\
    && \pi*R^2*\int_{-R}^{R} 1 \, dh - \pi*\int{-R}^{R} h^2 z \, dh =  \\ \\
    && \pi*R^2*\Bigl(R-(-R) \Bigr) - \pi*\left(\frac{R^3}{3} - \frac{(-R)^3}{3} \right) = \\ \\
    && \pi*R^2*2R - \pi*2\frac{R^3}{3} =  \\ \\
    && \pi*R^3*\left(2 - \frac{2}{3} \right) = \\ \\
    && \pi*R^3*\frac{4}{3} 
    \end{eqnarray}_)
    Bum! 
    </p>
    <br></answer-box>

    <!--  -->

    <q-stion 1="16" 2="4">
    Find volumen af en pyramide:
    <img class='Spic' style='width:35%' src='../../../Assets/Chapter4\DerivativesAndIntegrals\Applications\OtherThingsToCount\Pyramid.png'> 
    <p class="t">
    Højden _(H_) er i midten af rektanglet med længde _(L_) og bredde _(W_). 
    </p>
    <br></q-stion>
    <answer-box>
    Jeg tænker igen, at vi opdeler formen i diske og integrerer langs højden. 
    Lad os først finde længden og bredden _(h_) nede fra toppen, så vi kan beregne arealet.
    Bredden og højden går fra _(0_) til henholdsvis _(W_) og _(H_), når _(h_) går
    fra _(0_) til _(H_). Vi kan derfor sige:
    _($l(h)=\frac{L}{H}*h \qquad w(h)=\frac{W}{H}*h_)
    Arealet af hver disk er altså:
    _($\frac{L}{H}h*\frac{W}{H}h = \frac{LW h^2}{H^2}_)
    Så vi skal regne integralet:
    _($\int_{0}^{H} \frac{LW h^2}{H^2} \, dh = \frac{LW}{H^2} \int_{0}^{H} h^2 \, dh =  \frac{LW}{H^2}*\frac{H^3}{3} = \frac{1}{3}LWH _)
    Bum! Super dejlig formel!
    <br><br></answer-box>

    <!--  -->

    <q-stion 1="16" 2="5">
    Vil pyramidens volume ændre sig, hvis vi rykker på dens top? 
    I andre ord: Vil følgende figur
    have samme volume, som en pyramide med samme længde, bredde, og højde?
    <img class='Spic' style='width:45%' src='../../../Assets/Chapter4\DerivativesAndIntegrals\Applications\OtherThingsToCount\StrangePyramid1.png'> 
    <p class="t">
    Det her er i alt ærlighed mere en 3D-geometri opgave, end det er en integral-opgave. 
    </p>
    <br></q-stion>
    <answer-box>
    Jeg tænker, at vi igen forsøger en integration hvor vi opdeler figuren i diske. 
    For at gøre det, skal vi finde arealet på hver disk. Her undersøger vi først et vigtigt spørgsmål:
    Når vi er gået _(h_) op, er formen af arealet så overhovedet en rektangel længere?
    Forbliver hjørnerne rette, når vi går op mod det rykkede toppunkt? 
    <p class="t">
    For at svare på det spørgsmål tænker jeg, at vi modellerer de _(4_) linjer rent matematisk:
    </p>
    <img class='Spic' style='width:50%' src='../../../Assets/Chapter4\DerivativesAndIntegrals\Applications\OtherThingsToCount\StrangePyramid2.png'> 
    <p class="t">
    Vi kalder linjerne _(l_1_), _(l_2_), _(l_3_), _(l_4_). Vi kan sige, at hjørnerne forbliver
    rette, hvis der ikke er nogen _(y_)-forskel mellem _(l_1_) og _(l_4_) eller _(x_)-forskel mellem
    _(l_3_) og _(l_4_), når vi går op med _(h_). 
    </p>
    <p class="t">
    _(l_1_) starter med et _(x_)-koordinat på _(W_), og går mod x-koordinatet _(X_) (hvor vi antager
    at _(X_) kan være negativ) med en konstant rate. Når _(h_) bevæger sig fra _(0_) til
    _(H_), bevæger x-koordinatet på _(l_1_) sig med _(W-X_), så:
    _($l_{1,x}(h)=W+\frac{X-W}{H}*h_) 
    Præcis samme ide kan vi bruge til at finde _(y_):
    _($l_{1,y}(h)=0+\frac{Y-0}{H}*h_)
    Herfra kan det ses, hvad vi gør ved de andre linjer _(l_2_), _(l_3_), _(l_4_). 
    Vi er nu klar til at tjekke, om der er rette hjørner:
    _($l_{1,y}-l_{4,y} = \frac{Y}{H}*h - \frac{Y}{H}*h = 0_)
    _($l_{3,x}-l_{4,x} = \frac{X}{H}*h - \frac{X}{H}*h = 0_)
    Fantastisk! Nu er det nemt. Vi ved at bredden går fra _(W_) til _(0_) med en konstant rate,
    så den har præcist samme værdi som før. Samme argument gælder længden. Både længden
    og bredden ved _(h_) matcher pyramiden, så det gør volumen også!
    </p>
    <br></answer-box>

    <!--  -->

    <q-stion 1="16" 2="6">
    Find overfladearealet af en kugle med radius _(R_). Det her er klart
    den mest udfordrende opgave på denne side. 
    <br><br></q-stion>
    <answer-box>
    Jeg tænker, at vi gør lidt ligesom keglen, og opdeler kuglen to gange:
    <img class='Spic' style='width:80%' src='../../../Assets/Chapter4\DerivativesAndIntegrals\Applications\OtherThingsToCount\SphereSurfaceArea.png'> 
    <p class="t">
    Først finder vi arealet på en af de grønne rækker, via en integral langs omkredsen
    af cirklen med radius _(\sqrt{R^2-x^2}_) ved _(x_). Det areal integrerer 
    vi langs _(x_) fra _(-R_) til _(R_). Først af alt skal vi beskrive det blå areal, dog.  
    Længden (langs omkredsen) er bare _(do_), men hvad er bredden? Bredden er <i>ikke</i>
    bare _(dx_), siden:  
    </p>
    <img class='Spic' style='width:85%' src='../../../Assets/Chapter4\DerivativesAndIntegrals\Applications\OtherThingsToCount\SphereSurfaceAreaSlope.png'> 
    <p class="t">
    Når man går _(dx_) frem, går radius lidt indad, siden der er en <i>hældning</i>. Ved keglen
    var denne hældning konstant lig _(R/H_), men her ved kuglen er det mere kompliceret.
    Vi ved at radius af cirklen ved _(x_) er:
    _($r(x)=\sqrt{R^2-x^2}_)
    Så hældningen er:
    _($¤x \left[\sqrt{R^2-x^2} \right] = \frac{1}{2*\sqrt{R^2-x^2}}*¤x \left[R^2-x^2 \right] = -\frac{x}{\sqrt{R^2-x^2}}_)
    Den blå bredde kan nu regnes via pythagoras som:
    _($\begin{eqnarray}
    && \sqrt{dx^2 + dx^2*\left(-\frac{x}{\sqrt{R^2-x^2}} \right)^2} = \\ \\
    && \sqrt{1+\frac{x^2}{R^2-x^2}}*dx = \\ \\
    && \sqrt{\frac{R^2-x^2}{R^2-x^2}+\frac{x^2}{R^2-x^2}}*dx = \\ \\
    && \frac{R}{\sqrt{R^2-x^2}}*dx
    \end{eqnarray}_)
    Det blå areal er altså:
    _($ \left(\frac{R}{\sqrt{R^2-x^2}}*dx \right)*do_)
    Og det grønne areal kan nu regnes med integralet:
    _($\begin{eqnarray}
    && \int_{0}^{2\pi*\sqrt{R^2-x^2}} \left(\frac{R}{\sqrt{R^2-x^2}}*dx \right) \, do = \\ \\
    && \left(\frac{R}{\sqrt{R^2-x^2}}*dx \right) \int_{0}^{2\pi*\sqrt{R^2-x^2}} 1 \, do =  \\ \\
    && \left(\frac{R}{\sqrt{R^2-x^2}}*dx \right)*2\pi*\sqrt{R^2-x^2} = 2\pi R 
    \end{eqnarray}_)
    Så det fulde overfladeareal er:
    _($\int_{-R}^{R} 2\pi R \, dx = 2\pi R * \int_{-R}^{R} 1 \, dx = 2\pi R * 2R = 4\pi R^2_)
    Fantastisk! 
    </p>
    <br></answer-box>





